원문 (세종실록 2권, 세종 즉위년 11월)

○丁未朔/上王曰: "讓寧之罪, 不關於宗社, 專是金漢老所爲也。 其子無罪, 而隨父在小家, 火災可畏, 予甚憐之。 但慮讓寧性不安靜, 恐姦詐之徒, 潛相誘引, 欲於江華造屋百餘間, 俾之入處。"
○上王曰: "張思吉葬以何等禮乎?" 趙末生對曰: "以功臣封府院君, 葬以一等。" 上王曰: "吾在位時, 大臣卒則以恩義厚薄, 或加賻或否。 思吉兄弟輸誠向國, 禮當葬以一等, 是公義也, 非爲宮人之親也。 主上必欲加賻, 宜令止之。 吾聞其家甚貧, 欲以本宮米十石賜之。"
○胎室都監請置晋州胎室侍衛品官八人、守護干八人, 上王從之。


○戊申/上王曰: "六曹、臺諫請懷安等罪, 懷安爲姦人所誤, 以至擧兵耳。 姜尙仁自爲生員時, 爲我書題, 以其有勞, 待之極厚, 當盡忠事我, 而以兵曹常在殿門, 不啓軍務, 及其案問則曰: ‘不能覺察也。’ 必壓膝問之, 乃可得情。 朴習信尙仁言至此, 吾以謂, 罪有差等。 吉再徵召不來, 固守不事二君之志, 臣節固當爾也。" 趙末生曰: "前此群臣屢請尙仁等罪, 亦以此也。 習之爲人, 豈從尙仁指揮者? 臣以謂罪無輕重。" 上王曰: "其召知申事來, 予請主上言之。" 上卽詣上王殿。


○己酉/視事。 左司諫鄭守弘啓曰: "殿下初卽位, 君父之讎, 不可不報。 政府、臺諫交章論請, 而芳幹父子, 尙未就刑, 臣等缺望矣。" 上曰: "上王嘗語予曰: ‘昔淮南王謀反, 漢猶不殺, 史策美之。 我欲效漢 文, 保全芳幹。’ 予以是, 未得請也。" 守弘曰: "願殿下明正典刑, 以副物議。 其罪人臧獲不沒官者, 宜當盡沒。" 上命河演磨勘以聞。
○御經筵, 講《大學衍義》, 至隋 薛道衡上高祖頌, 煬帝覽之不悅之語曰: "道衡頌美先朝, 而煬帝反不悅, 是何心哉?"
○上王御便殿, 謂趙末生、元肅、張允和、河演曰: "前日言尙仁事未竟, 更與卿等言之。 尙仁自生員, 至爲參判, 特加恩待, 不曾知感, 輒懷異心, 不啓軍務, 只啓各更無事。 又主上卽位之三日, 來見曰: ‘各道獻鷹, 當進父王。’ 予亦以爲可, 卽令尙仁奉宣旨移文, 尙仁稽留四五日不行。 再令移文, 乃啓曰: ‘奉王旨移文可矣。’ 予乃從之。 又令召洪州安置金國珍, 尙仁亦不奉行。 若一視吾父子, 則豈爲此哉? 所以爲此者, 將以爲後日地也。 究觀其心, 其爲庸惡甚矣, 可更鞫問。 如無逆心, 罪之實爲冤抑, 固當宥之, 若誠有逆心, 則人臣非獨尙仁, 人主非止今時, 安可不以王法治之乎? 其時行首當該官, 亦當質問。" 元肅曰: "朴習雖云惟尙仁言是從, 然更事多, 豈不知而如此乎?" 乃命張允和, 就問於左右議政第。 朴訔曰: "尙仁所犯莫重, 上慈置諸輕典, 擧國論請, 不獲蒙允。 今使更訊, 臣實欣抃。" 李原進啓, 亦如訔議。 於是, 遣義禁府鎭撫安希德于端川, 洪延安于古阜, 都事盧珍于泗川, 陳仲誠于茂長, 執尙仁、習、蔡知止、李慤以來。
○上王殿新宮成, 名曰壽康。
○上王賜烏梅牌各一于孝寧大君 𥙷、柳廷顯、沈溫、朴訔、李原、延嗣宗、崔閏德、李春生、河敬復、趙末生、李明德。
○前議政府參贊成發道卒, 輟朝三日。 發道, 府院君石璘之子。 爲人純厚無他, 歷仕中外, 有聲績。 諡景肅, 由義而制景; 執心決斷肅。 無嗣。
○上命參贊卞季良製樂章。 欲以封崇之日, 獻壽於上王也。 詞曰:

日映金門霽景鮮, 九重仙樂徹雲天。 君王來獻南山壽, 永享昇平萬萬年。 持守盈成繼至仁, 生民共祝壽千春。 於萬斯年福祿來宜, 酒滿金樽日正遲。 聖子稱壽酒。 億載萬年爲父母。 恭惟聖壽, 與天長而地久。  以爲初筵獻壽之歌。 又作天眷東陲之曲曰:  於皇天眷東陲, 生上聖濟時危, 偉萬壽無疆。 扶太祖代高麗, 尊嫡長正天彝, 偉萬壽無疆。 受帝命作君師, 多士輔庶績熙, 偉萬壽無疆。 海寇服甘露滋, 時之泰古所稀, 偉萬壽無疆。 有聖子付丕基, 享多壽彌萬期, 偉萬壽無疆。  以爲罷宴之曲。

以爲初筵獻壽之歌。 又作天眷東陲之曲曰:

於皇天眷東陲, 生上聖濟時危, 偉萬壽無疆。 扶太祖代高麗, 尊嫡長正天彝, 偉萬壽無疆。 受帝命作君師, 多士輔庶績熙, 偉萬壽無疆。 海寇服甘露滋, 時之泰古所稀, 偉萬壽無疆。 有聖子付丕基, 享多壽彌萬期, 偉萬壽無疆。  以爲罷宴之曲。

以爲罷宴之曲。
○宣旨: "胎室石欄之設, 掘地損脈。 今晋州胎室, 毋設石欄, 只用木爲欄, 朽則改之, 以爲恒式。"
○初, 野人 月郞介、毛郞介、殷阿兒古大等, 來居慶源等地, 至是, 帝遣指揮安禿, 奉勑招諭野人。 安禿遣人曰: "月郞介等, 本是野人, 可發還本地。" 上王令政府, 六曹議之, 皆請發還, 上王從之。
○設忠義衛, 以開國、定社、佐命三功臣子孫, 分充四番宿衛。 身犯不忠不孝者及其子孫, 不許入屬。
○賜胎室都監提調金自知襦衣、毛冠、靴。
○上諭中外臣寮曰:

惟我父王纉承太祖之業, 立經陳紀, 爲萬世法, 深仁厚澤, 洽于民心。 予以寡德, 嗣守洪圖, 不燭于理, 罔知時措, 夙夜祗敬, 恐違父王付托之意。 爰推仁愛之恩, 庶副黎元之望, 所有合行事宜, 條列于後。 農桑, 衣食之本, 今當凶年, 尤其所急。 中外營繕, 雖已禁斷, 慮恐守令不體予意, 妄興工作, 以奪民時。 除六曹受敎行移外, 敢有私役農民者, 監司隨卽斷罪申聞。 學校, 風化之源, 內設成均、五部學堂, 外設鄕校, 勸勉訓誨, 無所不至, 而成均受學者, 尙未滿額。 意者敎養之方, 未盡其術歟? 人之趨向, 他有所好歟? 其振起作成之術, 政府六曹講求以聞。 且鄕校生徒, 雖有志學者, 所在守令, 如損分書役, 應對賓客等事, 無時使喚, 以致廢業, 自今一禁, 其有儒士私置書院, 敎誨生徒者, 啓聞褒賞。 守令, 近民之職, 其選尤重, 監司一時褒貶, 或失其實。 各道各官三十年以來守令政績, 從實訪問, 具名以聞。 鰥寡孤獨、疲癃殘疾, 王政所當哀矜。 內而漢城府五部, 外而監司守令, 詳加審問, 還上賑濟, 爲先分給, 【國俗, 義倉所貸, 謂之還上。】 毋致失所。 且今適値凶歉, 慮恐失業之民, 或値飢饉。 各官守令, 如有失於賑濟, 匹夫匹婦, 餓莩(講)〔溝〕 壑, 定行責罰。 貧乏之家, 有嫁年已過, 而不能婚嫁者, 有葬期已盡, 而不能埋葬者, 誠可哀悶。 監司守令官給資糧, 以助支費, 毋致失時。 或父母歿而同産一族, 利於全執奴婢財産, 不肯婚嫁者, 痛行科罪。 貪汚官吏, 托以貢賦上納、使客支應、官府營繕等事, 違法重斂, 貽害生民, 監司不能覈實, 反置最列, 甚乖黜陟之意, 自今精察糾理, 以恤民生。 各官守令, 或因一時私怒, 非法枉刑, 鞭撻無告之民, 致傷和氣。 監司擧行曾降敎旨, 毋致枉濫, 以副予欽恤之意。 鄕愿品官、元惡人吏, 操弄守宰, 蠹害良民, 而爲守令者, 墮其牢籠, 反以爲能, 信任偏聽, 委之以事者, 間或有之。 今後守令不肯親執庶務, 委諸人吏品官者, 監司痛行糾理, 具名以聞。 義夫節婦、孝子順孫, 義所表異, 廣加訪問, 開具實迹, 啓聞旌賞。 水陸戰亡士卒子孫, 所在守令, 復戶優恤, 其有才能可任者, 啓聞敍用。 懷才抱道, 隱於草萊, 不求聞達之士, 予將顧問, 授之以任, 監司旁求, 具名申聞。  六曹請分遣朝臣于諸道頒敎, 上以驛路疲弊不從, 命以急傳行移。

六曹請分遣朝臣于諸道頒敎, 上以驛路疲弊不從, 命以急傳行移。


○庚戌/虹見。
○上朝上王殿。
○以盧龜山爲右軍都摠制, 河自宗、卓愼恭安府尹, 姜淮仲、韓雍仁壽府尹, 洪汝方禮曹參判, 成揜刑曹參判, 金益精左代言, 李隨右代言, 尹淮左副代言, 崔士康右副代言, 柳穎同副代言, 李愉 咸吉道都觀察使, 金謙 全州府尹, 鄭尙判忠州牧事。 自宗, 演之父也。
○以全羅道牧場所進良駒, 分賜宰執。
○賜祭于張思吉。
○上王曰: "金銀不産我國, 貢獻實難繼也。 欲以馬匹及布子代獻如何?" 鄭易對曰: "宜代以鷹子。" 上王笑曰: "卿之言不然。" 因曰: "帝必允兪, 將遣使奏請。"
○上王曰: "予旣謝位, 不欲聞大小臣僚來謝, 兵曹其知予意禁之。"
○賻成發道米豆三十石、紙百卷, 常典也。


○辛亥/上朝上王殿。
○江原道敬差官啓: "平海民八十餘戶飢饉。" 上命發倉賑之。
○前此, 金漢老母死, 許漢老奔喪, 至時, 河演等言: "漢老敎誘其母, 陷於不義, 是自絶其母也。 殿下令漢老來葬其母, 臣等以爲不可。" 上曰: "親死奔喪, 固天理人情之不可已者, 且上王業已命之, 不可不從。 旣葬還配所, 亦無害也。" 演等請之再三, 上不允, 令漢老與子敬哉來葬其母。
○摠制李春生中風, 絶而復蘇。 上王曰: "近日中風暴死者, 幾二十餘人。 須令寫備急方, 牓于殿內及兵曹。"
○判漢城權弘啓上王曰: "今以領敦寧柳廷顯爲安胎使。 廷顯職兼義禁府, 不可以刑官將事。" 上王曰: "然。 其以西原府院君 韓尙敬代之。"
○禮曹啓: "胎室移安晋州時, 令於安胎處, 結綵棚、設儺戱, 其所過州縣, 止於館門結綵, 以儀仗、鼓樂郊迎, 各道監司、守令毋得越境。" 從之。


○壬子/視事。
○朝上王殿。
○上王曰: "槌峴東月羅田及加平之野, 皆不合講武場。 其召鄭義、朴舒問之, 勿禁民樵牧、耕田。"
○上王賜虎皮各一令于兵曹堂上。
○兵曹啓: "國制, 若召在外者, 則入直代言親稟上旨, 將其賜送王府所藏圓牙牌, 稱臣封匣, 以付使者, 本院給起馬文憑, 直下兵曹, 馳馹以往, 兵曹卽報議政府, 被召者承牌, 起程赴京。 有詐僞者, 處以重典, 以防姦僞。 今後圓牙牌出納, 本曹入直堂上親稟宣旨, 依上項例施行。" 上王從之。


○癸丑/上王移御壽康宮。
○視事。
○御經筵。 問宋朝名臣事跡, 卞季良對曰: "溫仁謹厚, 司馬溫公爲最。 王安石, 先儒以爲小人, 觀其文章、政事與其用心, 皆非人所及也, 恐未可專以小人目之也。" 上曰: "安石, 小人之才者也。"
○上朝壽康宮。
○司諫院啓曰: "古之人君, 雖居燕閑, 必使箴諫之臣侍側者, 欲其匡救遺闕, 以廣進德修業之基也。 殿下日開經筵, 講論道義, 而諫官不與焉, 恐非古者親近諫臣之道也。 自今經筵, 乞令諫臣輪日入侍。" 從之。
○上王謂左議政朴訔、右議政李原曰: "讓寧常言: ‘願與平民處, 以遊獵自適。’ 吾欲令讓寧、懷安率其家人, 耕穫遊田如何?" 訔等對曰: "讓寧則宜給月俸, 且令家人治農, 又與江華府使遊獵, 似無害矣。 懷安則得保首領足矣, 何可給俸? 且不可令遊畋。" 趙末生曰: "讓寧、懷安皆不可令耕農以聚人, 遊戲以自逸。" 上王曰: "讓寧亦言: ‘父王生時遊戲而已。’ 其在主上時, 必不遊戲矣, 吾從兩議政言。"
○朴訔啓: "封崇後上壽, 請依宋 孝宗上壽德壽宮故事, 一獻後入內, 上壽于母后。" 上王曰: "大妃連喪三子, 誠寧又卒, 讓寧又如此。 以故憂勞成病, 不能受禮。 且恭妃率諸婦女來慰, 吾對主上與大臣同歡宴罷後, 與主上入內殿設宴, 則無異於德壽之事。"
○私奴豆彦以故殺人處斬, 私奴每邑同以毆殺本主, 凌遲處死。
○禮曹啓上王封崇儀曰:

前一日, 有司設冊寶案於勤政殿當中南向, 設殿下拜位於殿庭當中北向, 設幄次於殿庭近東南向, 設受冊寶位於殿下拜位之東北西向, 設冊寶案褥位於拜位之北南向, 設典儀位於東階之東南。 通贊二人在南小退, 俱西向北上, 設左侍臣位於殿下拜位之東南, 右侍臣位於殿下拜位之西南, 東西相向異位, 俱重行北上。 設進冊官以下應行事執事官位於冊寶案褥位之東, 異位重行, 西向北上, 設文官一品以下位於道東左侍臣之南西上, 宗室及武官一品以下位於道西當文官東上, 每等異位, 俱重行北向, 設監察位二於東西班後。 又於壽康宮設殿下大次於外門內, 隨地之宜, 小次於殿東廊西向, 設安冊寶幄於大次之北南向, 設文武群官門外位於內門外, 東西相對, 俱重行北上。 設上王幄坐於正殿當中南向, 設香爐二於前楹外, 設殿下拜位於月臺上當中北向及設褥位於幄坐之東西向, 設冊寶案褥位於殿下拜位之北。 設協律郞位於殿階上近西東向, 設典儀位於東階之東南, 通贊二人在南小退, 俱西向北上, 設進冊官以下應行事執事官位於西階下, 異位重行, 北向東上, 設文官一品以下位於道東西上, 宗室及武官一品以下位於道西當文官東上, 每等異位, 俱重行北向, 設監察位二於東西班後。   至日, 於壽康宮兵曹陳繖扇、仗衛於殿階上下, 樂官陳樂於百官之南, 有司設箋案於月臺上。 鼓一嚴, 於勤政殿兵曹陳繖扇、仗衛於殿階上下, 通禮門設文武群官位於闕門外, 文東武西相對, 俱重行北上, 進冊官以下應行事執事官及文武群官, 各具朝服。 鼓二嚴, 判通禮跪, 啓請中嚴, 應行事執事官及文武群官, 俱集勤政門外, 有司捧冊寶, 安於殿內案上, 判通禮跪啓外辦。 鼓三嚴, 通禮門分引文武群官入就位, 次引進冊官以下行事執事官入就位。 禮儀使啓請發上王尊號冊寶, 殿下服袞冕以出, 近侍跪進圭。 禮儀使導殿下, 隨冊寶降西階, 內臣當職者捧冊寶, 安於殿庭案上, 殿下就拜位北向立。 禮儀使跪, 啓請再拜, 殿下再拜, 通贊贊衆官再拜, 在位者皆再拜, 應行事執事官不拜。 禮儀使跪, 啓請跪搢圭, 殿下跪搢圭, 如搢不便, 近侍承奉, 通贊贊跪, 衆官皆跪。 近侍捧冊東向跪進, 禮儀使跪, 啓請執冊授進冊官, 殿下執冊授進冊官, 進冊官搢笏, 西向側身跪受, 興少退西向立, 進寶官受寶如受冊儀訖, 禮儀使跪, 啓請執圭、俯伏、興, 通贊贊俯伏、興, 衆官皆俯伏、興。 禮儀使導殿下入幄次, 改服冠袍。 進冊官進寶官捧冊寶前行, 至龍亭前, 以冊寶各安於龍亭中案, 授執事者, 鹵簿鼓吹前導, 進冊官以下應行事執事官隨行, 出闕門外上馬, 詣壽康宮幄次奉安。   初, 進冊官以下行事執事官出闕門外, 奉禮郞引文武群官出就門外位, 侍衛之官, 各服其器服, 摠制以下左右侍臣, 俱詣幄次前奉迎。 判司僕進象輅於勤政門前南向, 千牛將軍一人執長刀立於輅前北向, 知通禮在判通禮之前, 通贊、舍人二人在知通禮之前。 判司僕攝衣而升, 正立執轡, 殿下乘輿以出, 奏樂部而行, 千牛將軍前執轡, 殿下降輿升輅, 判司僕立授綏, 摠制以下侍臣挾侍如常。 知通禮進當輅前跪, 啓請車駕進發, 俯伏、興、退復位。 車駕動, 知通禮與通贊挾引以出, 千牛將軍挾路而趨。 駕出闕門外, 至侍臣上馬所, 知通禮跪, 啓請車駕少駐, 敎文武侍臣上馬。 判通禮前承旨退稱曰: 敎可。 通贊、舍人傳喝, 文武侍臣上馬, 諸侍衛之官, 各督其屬, 左右翊駕, 尙瑞官捧寶前導, 摠制以下左右侍臣挾侍於輅前。 文武侍臣上馬畢, 知通禮啓請敎車右升, 判通禮前承旨, 退稱曰敎可。 知通禮退復位, 千牛將軍升訖, 知通禮啓請車駕進發, 退復位。 車駕動, 文武群官在玄武隊後如常儀。 車駕將至壽康宮, 文武侍臣下馬, 分立鞠躬, 駕至壽康宮南門外, 回輅南向, 千牛將軍降立於輅右。 知通禮進當輅前, 啓請降輅, 俯伏、興、還侍立。 殿下乘輿入大次, 繖扇、華蓋、侍衛如常儀。 禮曹稽制司引諸道進箋員, 由東門入, 樂官奏樂前導, 至內門, 樂止, 升就月臺上, 以箋文置案上訖退, 奉禮引侍臣入就位, 東西序立。 判通禮跪, 啓請中嚴, 又啓外辦, 上王具冠袍以出, 協律郞擧麾, 樂作, 卽座偃麾, 樂止。 捧冊寶官捧冊寶案, 進冊寶官、讀冊寶官隨行, 押冊官前導冊寶案, 升自西階。 進冊寶官、讀冊寶官止于階下位, 以冊寶案置于月臺上褥位, 降復位。 典儀曰: "四拜。" 贊者承傳, 在位者皆四拜訖, 奉禮引進冊官、讀冊官、捧冊官, 升就階上, 凡奉禮引止于階下。 進冊官奉冊案進, 至於上王座前小退北向跪。 捧冊官擧冊, 讀冊官北向跪, 讀冊訖, 捧冊官捧冊進上王座前, 安於案上, 進冊官以下, 俱降復位。 奉禮引進寶官、讀寶官、捧寶官, 升就階上。 進寶官捧寶案進, 至於上王座前冊案之南小退北向跪。 捧寶官擧寶, 讀寶官北向跪, 讀寶訖, 捧寶官捧寶進上王座前, 安於案上, 進寶官以下, 俱降復位, 宗室以下文武群官, 皆就門外位。 禮儀使詣大次前跪, 啓請行稱賀之禮。 殿下服袞冕, 禮儀使導殿下至內門外, 近侍跪進圭。 華蓋、仗衛停於門外, 尙瑞官捧寶前行, 陳於小次之側。 禮儀使導殿下入門, 升自西階, 就月臺上拜位北向立。 禮儀使跪, 啓請四拜跪, 殿下四拜跪, 賀曰: "嗣王臣某言。 上王殿下光膺顯號, 福壽無疆, 不勝欣抃。" 禮儀使啓請俯伏、興、四拜、跪, 殿下俯伏、興、四拜、跪。 府官進上王座前, 承旨跪傳曰: "國王孝思至誠, 貫于天地, 受玆尊號, 感慰良深。" 宣答訖, 禮儀使啓請俯伏、興、四拜, 殿下俯伏、興、四拜, 導殿下詣上王幄坐之東西向立。 初, 殿下行禮將畢, 通禮門分引宗室以下文武群官入就位, 行事執事官亦各就班, 候殿下西向立定, 典儀曰: "四拜。" 通贊贊四拜, 衆官皆四拜、興、平身。 通贊唱: ‘搢笏, 鞠躬、三舞蹈、跪, 山呼千歲, 山呼千歲, 再山呼千千歲。 出笏, 俯伏、興、平身。" 衆官搢笏, 鞠躬、三舞蹈、跪, 山呼千歲, 山呼千歲, 再山呼千千歲, 出笏, 俯伏、興平、身。 典儀曰: "四拜。" 通贊贊四拜, 衆官四拜。 典儀贊進箋, 執事者擧諸道箋案, 由東門入, 判通禮接引至幄座前置訖。 初, 箋案將入, 殿內 宣箋官揖出班, 揖升趨進幄座前北向跪, 內侍二人跪, 展最高官箋文, 判通禮跪贊: ‘宣箋, 俯伏興, 趨退降復位。’ 宣箋官宣箋文訖, 俯伏、興, 趨退降復位。 執事者徹箋案, 判通禮跪啓禮畢, 通贊唱禮畢, 上王降座, 樂作, 入內樂止。 判通禮導殿下歸幄次釋服, 通禮門分引宗室以下文武群官以次出。 是日行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官禮曹參議, 捧冊官二、捧寶官二正四品侍從官, 禮儀使禮曹判書, 近侍、代言判通禮二。

至日, 於壽康宮兵曹陳繖扇、仗衛於殿階上下, 樂官陳樂於百官之南, 有司設箋案於月臺上。 鼓一嚴, 於勤政殿兵曹陳繖扇、仗衛於殿階上下, 通禮門設文武群官位於闕門外, 文東武西相對, 俱重行北上, 進冊官以下應行事執事官及文武群官, 各具朝服。 鼓二嚴, 判通禮跪, 啓請中嚴, 應行事執事官及文武群官, 俱集勤政門外, 有司捧冊寶, 安於殿內案上, 判通禮跪啓外辦。 鼓三嚴, 通禮門分引文武群官入就位, 次引進冊官以下行事執事官入就位。 禮儀使啓請發上王尊號冊寶, 殿下服袞冕以出, 近侍跪進圭。 禮儀使導殿下, 隨冊寶降西階, 內臣當職者捧冊寶, 安於殿庭案上, 殿下就拜位北向立。 禮儀使跪, 啓請再拜, 殿下再拜, 通贊贊衆官再拜, 在位者皆再拜, 應行事執事官不拜。 禮儀使跪, 啓請跪搢圭, 殿下跪搢圭, 如搢不便, 近侍承奉, 通贊贊跪, 衆官皆跪。 近侍捧冊東向跪進, 禮儀使跪, 啓請執冊授進冊官, 殿下執冊授進冊官, 進冊官搢笏, 西向側身跪受, 興少退西向立, 進寶官受寶如受冊儀訖, 禮儀使跪, 啓請執圭、俯伏、興, 通贊贊俯伏、興, 衆官皆俯伏、興。 禮儀使導殿下入幄次, 改服冠袍。 進冊官進寶官捧冊寶前行, 至龍亭前, 以冊寶各安於龍亭中案, 授執事者, 鹵簿鼓吹前導, 進冊官以下應行事執事官隨行, 出闕門外上馬, 詣壽康宮幄次奉安。   初, 進冊官以下行事執事官出闕門外, 奉禮郞引文武群官出就門外位, 侍衛之官, 各服其器服, 摠制以下左右侍臣, 俱詣幄次前奉迎。 判司僕進象輅於勤政門前南向, 千牛將軍一人執長刀立於輅前北向, 知通禮在判通禮之前, 通贊、舍人二人在知通禮之前。 判司僕攝衣而升, 正立執轡, 殿下乘輿以出, 奏樂部而行, 千牛將軍前執轡, 殿下降輿升輅, 判司僕立授綏, 摠制以下侍臣挾侍如常。 知通禮進當輅前跪, 啓請車駕進發, 俯伏、興、退復位。 車駕動, 知通禮與通贊挾引以出, 千牛將軍挾路而趨。 駕出闕門外, 至侍臣上馬所, 知通禮跪, 啓請車駕少駐, 敎文武侍臣上馬。 判通禮前承旨退稱曰: 敎可。 通贊、舍人傳喝, 文武侍臣上馬, 諸侍衛之官, 各督其屬, 左右翊駕, 尙瑞官捧寶前導, 摠制以下左右侍臣挾侍於輅前。 文武侍臣上馬畢, 知通禮啓請敎車右升, 判通禮前承旨, 退稱曰敎可。 知通禮退復位, 千牛將軍升訖, 知通禮啓請車駕進發, 退復位。 車駕動, 文武群官在玄武隊後如常儀。 車駕將至壽康宮, 文武侍臣下馬, 分立鞠躬, 駕至壽康宮南門外, 回輅南向, 千牛將軍降立於輅右。 知通禮進當輅前, 啓請降輅, 俯伏、興、還侍立。 殿下乘輿入大次, 繖扇、華蓋、侍衛如常儀。 禮曹稽制司引諸道進箋員, 由東門入, 樂官奏樂前導, 至內門, 樂止, 升就月臺上, 以箋文置案上訖退, 奉禮引侍臣入就位, 東西序立。 判通禮跪, 啓請中嚴, 又啓外辦, 上王具冠袍以出, 協律郞擧麾, 樂作, 卽座偃麾, 樂止。 捧冊寶官捧冊寶案, 進冊寶官、讀冊寶官隨行, 押冊官前導冊寶案, 升自西階。 進冊寶官、讀冊寶官止于階下位, 以冊寶案置于月臺上褥位, 降復位。 典儀曰: "四拜。" 贊者承傳, 在位者皆四拜訖, 奉禮引進冊官、讀冊官、捧冊官, 升就階上, 凡奉禮引止于階下。 進冊官奉冊案進, 至於上王座前小退北向跪。 捧冊官擧冊, 讀冊官北向跪, 讀冊訖, 捧冊官捧冊進上王座前, 安於案上, 進冊官以下, 俱降復位。 奉禮引進寶官、讀寶官、捧寶官, 升就階上。 進寶官捧寶案進, 至於上王座前冊案之南小退北向跪。 捧寶官擧寶, 讀寶官北向跪, 讀寶訖, 捧寶官捧寶進上王座前, 安於案上, 進寶官以下, 俱降復位, 宗室以下文武群官, 皆就門外位。 禮儀使詣大次前跪, 啓請行稱賀之禮。 殿下服袞冕, 禮儀使導殿下至內門外, 近侍跪進圭。 華蓋、仗衛停於門外, 尙瑞官捧寶前行, 陳於小次之側。 禮儀使導殿下入門, 升自西階, 就月臺上拜位北向立。 禮儀使跪, 啓請四拜跪, 殿下四拜跪, 賀曰: "嗣王臣某言。 上王殿下光膺顯號, 福壽無疆, 不勝欣抃。" 禮儀使啓請俯伏、興、四拜、跪, 殿下俯伏、興、四拜、跪。 府官進上王座前, 承旨跪傳曰: "國王孝思至誠, 貫于天地, 受玆尊號, 感慰良深。" 宣答訖, 禮儀使啓請俯伏、興、四拜, 殿下俯伏、興、四拜, 導殿下詣上王幄坐之東西向立。 初, 殿下行禮將畢, 通禮門分引宗室以下文武群官入就位, 行事執事官亦各就班, 候殿下西向立定, 典儀曰: "四拜。" 通贊贊四拜, 衆官皆四拜、興、平身。 通贊唱: ‘搢笏, 鞠躬、三舞蹈、跪, 山呼千歲, 山呼千歲, 再山呼千千歲。 出笏, 俯伏、興、平身。" 衆官搢笏, 鞠躬、三舞蹈、跪, 山呼千歲, 山呼千歲, 再山呼千千歲, 出笏, 俯伏、興平、身。 典儀曰: "四拜。" 通贊贊四拜, 衆官四拜。 典儀贊進箋, 執事者擧諸道箋案, 由東門入, 判通禮接引至幄座前置訖。 初, 箋案將入, 殿內 宣箋官揖出班, 揖升趨進幄座前北向跪, 內侍二人跪, 展最高官箋文, 判通禮跪贊: ‘宣箋, 俯伏興, 趨退降復位。’ 宣箋官宣箋文訖, 俯伏、興, 趨退降復位。 執事者徹箋案, 判通禮跪啓禮畢, 通贊唱禮畢, 上王降座, 樂作, 入內樂止。 判通禮導殿下歸幄次釋服, 通禮門分引宗室以下文武群官以次出。 是日行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官禮曹參議, 捧冊官二、捧寶官二正四品侍從官, 禮儀使禮曹判書, 近侍、代言判通禮二。

初, 進冊官以下行事執事官出闕門外, 奉禮郞引文武群官出就門外位, 侍衛之官, 各服其器服, 摠制以下左右侍臣, 俱詣幄次前奉迎。 判司僕進象輅於勤政門前南向, 千牛將軍一人執長刀立於輅前北向, 知通禮在判通禮之前, 通贊、舍人二人在知通禮之前。 判司僕攝衣而升, 正立執轡, 殿下乘輿以出, 奏樂部而行, 千牛將軍前執轡, 殿下降輿升輅, 判司僕立授綏, 摠制以下侍臣挾侍如常。 知通禮進當輅前跪, 啓請車駕進發, 俯伏、興、退復位。 車駕動, 知通禮與通贊挾引以出, 千牛將軍挾路而趨。 駕出闕門外, 至侍臣上馬所, 知通禮跪, 啓請車駕少駐, 敎文武侍臣上馬。 判通禮前承旨退稱曰: 敎可。 通贊、舍人傳喝, 文武侍臣上馬, 諸侍衛之官, 各督其屬, 左右翊駕, 尙瑞官捧寶前導, 摠制以下左右侍臣挾侍於輅前。 文武侍臣上馬畢, 知通禮啓請敎車右升, 判通禮前承旨, 退稱曰敎可。 知通禮退復位, 千牛將軍升訖, 知通禮啓請車駕進發, 退復位。 車駕動, 文武群官在玄武隊後如常儀。 車駕將至壽康宮, 文武侍臣下馬, 分立鞠躬, 駕至壽康宮南門外, 回輅南向, 千牛將軍降立於輅右。 知通禮進當輅前, 啓請降輅, 俯伏、興、還侍立。 殿下乘輿入大次, 繖扇、華蓋、侍衛如常儀。 禮曹稽制司引諸道進箋員, 由東門入, 樂官奏樂前導, 至內門, 樂止, 升就月臺上, 以箋文置案上訖退, 奉禮引侍臣入就位, 東西序立。 判通禮跪, 啓請中嚴, 又啓外辦, 上王具冠袍以出, 協律郞擧麾, 樂作, 卽座偃麾, 樂止。 捧冊寶官捧冊寶案, 進冊寶官、讀冊寶官隨行, 押冊官前導冊寶案, 升自西階。 進冊寶官、讀冊寶官止于階下位, 以冊寶案置于月臺上褥位, 降復位。 典儀曰: "四拜。" 贊者承傳, 在位者皆四拜訖, 奉禮引進冊官、讀冊官、捧冊官, 升就階上, 凡奉禮引止于階下。 進冊官奉冊案進, 至於上王座前小退北向跪。 捧冊官擧冊, 讀冊官北向跪, 讀冊訖, 捧冊官捧冊進上王座前, 安於案上, 進冊官以下, 俱降復位。 奉禮引進寶官、讀寶官、捧寶官, 升就階上。 進寶官捧寶案進, 至於上王座前冊案之南小退北向跪。 捧寶官擧寶, 讀寶官北向跪, 讀寶訖, 捧寶官捧寶進上王座前, 安於案上, 進寶官以下, 俱降復位, 宗室以下文武群官, 皆就門外位。 禮儀使詣大次前跪, 啓請行稱賀之禮。 殿下服袞冕, 禮儀使導殿下至內門外, 近侍跪進圭。 華蓋、仗衛停於門外, 尙瑞官捧寶前行, 陳於小次之側。 禮儀使導殿下入門, 升自西階, 就月臺上拜位北向立。 禮儀使跪, 啓請四拜跪, 殿下四拜跪, 賀曰: "嗣王臣某言。 上王殿下光膺顯號, 福壽無疆, 不勝欣抃。" 禮儀使啓請俯伏、興、四拜、跪, 殿下俯伏、興、四拜、跪。 府官進上王座前, 承旨跪傳曰: "國王孝思至誠, 貫于天地, 受玆尊號, 感慰良深。" 宣答訖, 禮儀使啓請俯伏、興、四拜, 殿下俯伏、興、四拜, 導殿下詣上王幄坐之東西向立。 初, 殿下行禮將畢, 通禮門分引宗室以下文武群官入就位, 行事執事官亦各就班, 候殿下西向立定, 典儀曰: "四拜。" 通贊贊四拜, 衆官皆四拜、興、平身。 通贊唱: ‘搢笏, 鞠躬、三舞蹈、跪, 山呼千歲, 山呼千歲, 再山呼千千歲。 出笏, 俯伏、興、平身。" 衆官搢笏, 鞠躬、三舞蹈、跪, 山呼千歲, 山呼千歲, 再山呼千千歲, 出笏, 俯伏、興平、身。 典儀曰: "四拜。" 通贊贊四拜, 衆官四拜。 典儀贊進箋, 執事者擧諸道箋案, 由東門入, 判通禮接引至幄座前置訖。 初, 箋案將入, 殿內 宣箋官揖出班, 揖升趨進幄座前北向跪, 內侍二人跪, 展最高官箋文, 判通禮跪贊: ‘宣箋, 俯伏興, 趨退降復位。’ 宣箋官宣箋文訖, 俯伏、興, 趨退降復位。 執事者徹箋案, 判通禮跪啓禮畢, 通贊唱禮畢, 上王降座, 樂作, 入內樂止。 判通禮導殿下歸幄次釋服, 通禮門分引宗室以下文武群官以次出。 是日行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官禮曹參議, 捧冊官二、捧寶官二正四品侍從官, 禮儀使禮曹判書, 近侍、代言判通禮二。
○又啓大妃封崇儀曰:

前一日, 有司設冊寶案於勤政殿當中南向, 設殿下拜位於殿庭當中北向, 設幄次於殿庭近東南向, 設受冊寶位於殿下拜位之東北, 西向, 設冊寶案褥位於拜位之北南向, 設典儀位於東階之東南, 通贊二人在南少退, 俱西向北上, 設左侍臣位於殿下拜位之東南, 右侍臣位於殿下拜位之西南, 東西相向異位, 俱重行北上。 設進冊官以下應行事執事官位於冊寶案褥位之東, 異位重行, 西向北上, 設文官一品以下位於道東左侍臣之南西上, 宗室及武官一品以下位於道西當文官東上, 每等異位, 俱重行北向, 設監察位二於東西班後。 又於壽康宮設殿下大次於大門內, 隨地之宜, 小次於殿東廊西向, 設安冊寶幄於大次之北南向, 設文武群官門外位於內門外, 東西相向, 俱重行北上。 設大妃幄座於正殿當中南向, 設香爐二於前楹外, 設殿下拜位於月臺上當中北向, 又設冊寶案褥位於殿下拜位之北, 設典儀位於東階之東南, 通贊二人在南少退, 俱西向北上, 設進冊官以下行事執事官位於西階下, 異位重行, 北向東上, 設文官一品以下位於道東西上, 宗室及武官一品以下位於道西當文官東上, 每等異位, 俱重行北向, 設監察位二於東西班後。至日, 於壽康宮兵曹陳繖扇、仗衛於殿階上下, 樂官陳樂於百官之南。 鼓一嚴, 於勤政殿兵曹陳繖扇、仗衛於殿階上下, 通禮門設文武群官位於闕門外, 文東武西相對, 俱重行北上。 進冊官以下應行事執事官及文武群官, 各具朝服。 鼓二嚴, 判通禮跪, 啓請中嚴, 應行事執事官及文武群官, 俱集勤政門外, 有司捧冊寶, 安於殿內案上, 判通禮跪啓外辦。 皷三嚴, 通禮門分引文武群官入就位, 次引進冊官以下行事執事官入就位。 禮儀使啓請發大妃尊號冊寶, 殿下服袞冕以出, 近侍跪進圭, 禮儀使導殿下, 隨冊寶降西階, 內臣當職者捧冊寶, 安於殿庭案上。 殿下就拜位北向立, 禮儀使跪, 啓請再拜, 殿下再拜, 通贊贊衆官再拜, 在位者皆再拜, 應行事執事官不拜。 禮儀使跪, 啓請跪搢圭, 殿下跪搢圭, 如搢不便, 近侍承奉。 通贊贊跪, 衆官皆跪。 近侍捧冊東向跪進, 禮儀使跪, 啓請執冊授進冊官, 殿下執冊授進冊官, 進冊官搢笏, 西向側身跪受, 興小退西向立。 進寶官受寶如受冊儀訖, 禮儀使跪, 啓請執圭、俯伏、興, 通贊贊俯伏、興, 衆官皆俯伏、興。 禮儀使導殿下入幄次, 改服冠袍。 進冊官, 進寶官捧冊寶, 前行至龍亭前, 以冊寶各安於龍亭中案, 授執事者, 鹵簿、鼓吹前導, 進冊官以下應行事執事官隨行, 出闕門外上馬, 詣壽康宮幄次奉安。   初, 進冊官以下行事執事官出闕門, 奉禮引文武群官出就門外位, 侍衛之官各服其器服, 摠制以下左右侍臣, 俱詣幄次前奉迎。 判司僕進象輅於勤政門前南向, 千牛將軍一人執長刀立於輅前北向, 知通禮在判通禮之前, 通贊、舍人二在知通禮之前。 判司僕攝衣而升, 正立執轡, 殿下乘輿以出, 奏樂部而行, 千牛將軍前執轡, 殿下降輿乘輅, 判司僕立授綏, 摠制以下侍臣挾侍如常。 知通禮進當輅前跪, 啓請車駕進發, 俯伏、興、退復位。 車駕動, 知通禮與通贊挾引以出, 千牛將軍挾路而趨。 駕出闕門外, 至侍臣上馬所, 知通禮跪, 啓請車駕少駐, 敎文武侍臣上馬。 判通禮前承旨, 退稱曰敎可。 通贊、舍人傳喝, 文武侍臣上馬。 諸侍衛之官, 各督其屬, 左右翊駕, 尙瑞官捧寶前導, 摠制以下左右侍臣挾侍於輅前。 文武侍臣上馬畢, 知通禮啓請敎車右升。 判通禮前承旨, 退稱曰敎可, 知通禮退復位。 千牛將軍升訖, 知通禮啓請車駕進發, 退復位。 車駕動, 文武群官在玄武隊後如常儀。 車駕將至壽康宮, 文武侍臣下馬分立鞠躬, 駕至壽康宮南門外, 回輅南向, 千牛將軍降立於輅右。 知通禮進當輅前, 啓請降輅, 俯伏、興、還侍立。 殿下乘輿入大次, 繖扇、華蓋、侍衛如常儀。 判通禮跪, 啓請中嚴, 又啓外辦, 大妃具冠服以出, 樂作, 行障步障方團扇侍衛, 垂(廉)〔簾〕 卽座, 樂止。 捧冊寶官捧冊寶案, 進冊寶官、讀冊寶官隨行, 押冊官前導冊寶案, 升自西階, 進冊寶官、讀冊寶官止于階下, 以冊寶案置于月臺上褥位, 降復位。 典儀曰四拜, 贊者承傳, 在位者皆四拜訖, 奉禮引進冊官、讀冊官、捧冊官, 升就階上, 凡奉禮引止于階下。 進冊官捧冊案進, 至於大妃座前, 小退北向跪。 捧冊官擧冊, 讀冊官北向跪, 讀冊訖, 捧冊官捧冊進大妃座前, 安於案上。 進冊官以下, 俱降復位。 奉禮引進寶官、讀寶官、捧寶官, 升就階上, 進寶官捧寶案進, 至於大妃座前冊案之南小退北向跪, 捧寶官擧寶, 讀寶官北向跪讀寶訖, 捧寶官捧寶進大妃座前, 安於案上, 進寶官以下, 俱降復位, 宗室以下文武群官皆就門外位。 禮儀使詣大次前跪, 啓請行稱賀之禮, 殿下服袞冕, 禮儀使導殿下至內門外, 近侍跪進圭, 華蓋、仗衛停於門外, 尙瑞官捧寶前行, 陳於小次之側。 禮儀使導殿下入門, 升自西階, 就月臺上拜位北向立。 禮儀使跪, 啓請四拜跪, 殿下四拜跪, 賀曰: "嗣王臣某言。 大妃殿下光膺顯號, 福壽無疆, 不勝欣抃。" 禮儀使啓請俯伏、興、四拜跪, 殿下俯伏、興、四拜跪。 尙宮進大妃座前, 承旨跪傳曰: ‘國王孝思至誠, 貫于天地。 受玆尊號, 感慰良深。’ 宣答訖, 禮儀使啓請俯伏、興、四拜, 殿下俯伏興四拜, 導殿下歸幄次釋服。   初, 殿下行禮將畢, 通禮門分引宗室以下文武群官入就位, 行事執事官亦皆就班。 典儀曰: "四拜。" 通贊贊四拜、興、平身, 群官四拜、興、平身。 領議政率文武群官稱賀, 尙宮承旨傳告中官, 中官宣答訖, 典儀曰四拜, 通贊贊四拜, 群官四拜平身。 判通禮跪啓禮畢, 通贊唱禮畢。 大妃降座, 樂作, 入內如出時儀, 樂止。 通禮門分引宗室以下文武群官以次出, 內外命婦竝稱賀於內殿。 殿下入內行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官, 禮曹參議, 捧冊官二、捧寶官二正四品侍從官, 禮儀使, 禮曹判書, 近侍、代言判通禮二。

初, 進冊官以下行事執事官出闕門, 奉禮引文武群官出就門外位, 侍衛之官各服其器服, 摠制以下左右侍臣, 俱詣幄次前奉迎。 判司僕進象輅於勤政門前南向, 千牛將軍一人執長刀立於輅前北向, 知通禮在判通禮之前, 通贊、舍人二在知通禮之前。 判司僕攝衣而升, 正立執轡, 殿下乘輿以出, 奏樂部而行, 千牛將軍前執轡, 殿下降輿乘輅, 判司僕立授綏, 摠制以下侍臣挾侍如常。 知通禮進當輅前跪, 啓請車駕進發, 俯伏、興、退復位。 車駕動, 知通禮與通贊挾引以出, 千牛將軍挾路而趨。 駕出闕門外, 至侍臣上馬所, 知通禮跪, 啓請車駕少駐, 敎文武侍臣上馬。 判通禮前承旨, 退稱曰敎可。 通贊、舍人傳喝, 文武侍臣上馬。 諸侍衛之官, 各督其屬, 左右翊駕, 尙瑞官捧寶前導, 摠制以下左右侍臣挾侍於輅前。 文武侍臣上馬畢, 知通禮啓請敎車右升。 判通禮前承旨, 退稱曰敎可, 知通禮退復位。 千牛將軍升訖, 知通禮啓請車駕進發, 退復位。 車駕動, 文武群官在玄武隊後如常儀。 車駕將至壽康宮, 文武侍臣下馬分立鞠躬, 駕至壽康宮南門外, 回輅南向, 千牛將軍降立於輅右。 知通禮進當輅前, 啓請降輅, 俯伏、興、還侍立。 殿下乘輿入大次, 繖扇、華蓋、侍衛如常儀。 判通禮跪, 啓請中嚴, 又啓外辦, 大妃具冠服以出, 樂作, 行障步障方團扇侍衛, 垂(廉)〔簾〕 卽座, 樂止。 捧冊寶官捧冊寶案, 進冊寶官、讀冊寶官隨行, 押冊官前導冊寶案, 升自西階, 進冊寶官、讀冊寶官止于階下, 以冊寶案置于月臺上褥位, 降復位。 典儀曰四拜, 贊者承傳, 在位者皆四拜訖, 奉禮引進冊官、讀冊官、捧冊官, 升就階上, 凡奉禮引止于階下。 進冊官捧冊案進, 至於大妃座前, 小退北向跪。 捧冊官擧冊, 讀冊官北向跪, 讀冊訖, 捧冊官捧冊進大妃座前, 安於案上。 進冊官以下, 俱降復位。 奉禮引進寶官、讀寶官、捧寶官, 升就階上, 進寶官捧寶案進, 至於大妃座前冊案之南小退北向跪, 捧寶官擧寶, 讀寶官北向跪讀寶訖, 捧寶官捧寶進大妃座前, 安於案上, 進寶官以下, 俱降復位, 宗室以下文武群官皆就門外位。 禮儀使詣大次前跪, 啓請行稱賀之禮, 殿下服袞冕, 禮儀使導殿下至內門外, 近侍跪進圭, 華蓋、仗衛停於門外, 尙瑞官捧寶前行, 陳於小次之側。 禮儀使導殿下入門, 升自西階, 就月臺上拜位北向立。 禮儀使跪, 啓請四拜跪, 殿下四拜跪, 賀曰: "嗣王臣某言。 大妃殿下光膺顯號, 福壽無疆, 不勝欣抃。" 禮儀使啓請俯伏、興、四拜跪, 殿下俯伏、興、四拜跪。 尙宮進大妃座前, 承旨跪傳曰: ‘國王孝思至誠, 貫于天地。 受玆尊號, 感慰良深。’ 宣答訖, 禮儀使啓請俯伏、興、四拜, 殿下俯伏興四拜, 導殿下歸幄次釋服。   初, 殿下行禮將畢, 通禮門分引宗室以下文武群官入就位, 行事執事官亦皆就班。 典儀曰: "四拜。" 通贊贊四拜、興、平身, 群官四拜、興、平身。 領議政率文武群官稱賀, 尙宮承旨傳告中官, 中官宣答訖, 典儀曰四拜, 通贊贊四拜, 群官四拜平身。 判通禮跪啓禮畢, 通贊唱禮畢。 大妃降座, 樂作, 入內如出時儀, 樂止。 通禮門分引宗室以下文武群官以次出, 內外命婦竝稱賀於內殿。 殿下入內行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官, 禮曹參議, 捧冊官二、捧寶官二正四品侍從官, 禮儀使, 禮曹判書, 近侍、代言判通禮二。

初, 殿下行禮將畢, 通禮門分引宗室以下文武群官入就位, 行事執事官亦皆就班。 典儀曰: "四拜。" 通贊贊四拜、興、平身, 群官四拜、興、平身。 領議政率文武群官稱賀, 尙宮承旨傳告中官, 中官宣答訖, 典儀曰四拜, 通贊贊四拜, 群官四拜平身。 判通禮跪啓禮畢, 通贊唱禮畢。 大妃降座, 樂作, 入內如出時儀, 樂止。 通禮門分引宗室以下文武群官以次出, 內外命婦竝稱賀於內殿。 殿下入內行上壽禮如儀畢, 車駕還宮, 導從如來儀。 行事執事官、進冊官、進寶官正一品, 讀冊官、讀寶官正二品, 押冊官, 禮曹參議, 捧冊官二、捧寶官二正四品侍從官, 禮儀使, 禮曹判書, 近侍、代言判通禮二。


○甲寅/大雪, 平地深尺餘。 百官朝服立于廊廡, 上以袞冕, 御仁政殿, 奉玉冊金寶, 上上王尊號曰聖德神功上王, 大妃尊號曰厚德王大妃。 親授上王冊寶于進冊官朴訔、進寶官李原; 大妃冊寶于進冊官南在、進寶官柳廷顯, 送至仁政門, 訔等奉冊寶至壽康宮上之。 上王冊曰:

國王臣某, 再拜謹奉冊上言。 恭以聖神之妙, 雖絶名言, 臣子之情, 必崇徽號。 玆擧彝憲, 用申孝思。 恭惟上王殿下高明配天, 博厚齊地, 扶聖祖而啓運; 尊嫡長以守成。 德冠百王, 孚舜、文之所性; 功高萬代, 與湯、武而同符。 敦敬天愛民之誠, 盡事大交隣之道。 惟至仁之浹洽, 致斯世於隆平。 念襲重艱, 悉深祗懼。 欲昭成美, 當極尊稱。 爰率臣僚, 式陳冊禮。 臣某不勝大願, 謹奉冊寶, 上尊號曰聖德神功上王。 伏惟上王殿下, 特留睿鑑, 以循卑忱, 俯受鴻名, 擁純禧之川至, 茂迎和氣, 享多壽於嵩呼。  寶曰聖德神功上王之寶。 樂章曰: "於皇上王, 盛德隆功。 贊我聖祖, 以有大東。 再遏亂略, 治敎昭宣。 龍受帝命, 宗社萬年。" 大妃冊曰:  國王臣某, 稽首再拜謹奉冊上言。 恭以承天厚載, 雖盛德之難名, 孝子至倩, 惟尊親之爲大。 祗率禮文之舊, 少伸愛敬之誠。 恭惟王大妃殿下柔惠安貞, 慈和肅愼。 基《周南》之美化; 嗣摯仲之徽音。 儆戒無違, 克盡相成之道; 劬勞罔極, 難酬載育之恩。 儷日御以恒升, 示母儀於家國。 念臣弱質, 叨守鴻圖。 仰惟顧復之私, 宜擧稱揚之典。 臣某不勝大願, 謹奉冊寶, 上尊號曰厚德王大妃。 伏惟王大妃殿下, 光膺顯號, 茂介繁禧, 享壽富於萬年, 昌本支於百世。  印曰厚德王大妃之印。 樂章曰: "思齊大妃, 維德之行。 有相之道, 遹觀厥成。 卽篤其慶, 克昌厥後。 福履綏之, 以介眉壽。" 是日, 廷臣以雨雪, 請更卜日, 上遣近臣白之, 上王曰: "古人以雨雪爲祥, 且有司已具, 不可改日也。 除百官, 冊使來可也。" 命從上王旨, 從宮中道往上壽。 朴訔、李原、南在、柳廷顯、讀冊官卞季良、讀寶官趙末生, 大妃讀冊官孟思誠、讀寶官閔汝翼、孝寧大君 𥙷、吏曹判書鄭易、戶曹判書崔迤、禮曹判書許稠、判都摠制府事朴子靑、漢平君 趙涓、都摠制李伯溫、摠制洪敷ㆍ李皎、大司憲許遲、禮曹參判洪汝方、兵曹參判李明德、參議元肅、知申事河演、左代言金益精、右代言李隨、左副代言尹淮、右副代言崔士康、同副代言柳穎等侍宴。 伶人奏卞季良所進新詞, 上王稱美主上之誠孝, 亟曰: "辭位以後, 吾益尊矣。" 唱和極歡。 上王曰: "神功聖德, 吾何敢?" 上率群臣將謝之, 上王命止之。 呼尹淮別名戲之, 召元肅、許遲就前曰: "吾與尹淮戲, 親之也。 予聞淮名久, 而未得其實, 今因上王, 乃知淮優於史學也。 其父紹宗, 頗有功於我家, 卿等知之。" 遲曰: "文學雖貴, 須要心術之正也。" 肅曰: "近來儒輩, 尹淮爲優。" 在先起舞, 風度可觀, 主上稱爲南老。 兩上皆起舞, 在跪抱上腰, 群臣以次迭起爲壽。 上王曰: "吾與主上入內殿, 必先下淚, 樂與卿等爲歡耳。" 夜二鼓, 上與𥙷扶上王入內殿。

寶曰聖德神功上王之寶。 樂章曰: "於皇上王, 盛德隆功。 贊我聖祖, 以有大東。 再遏亂略, 治敎昭宣。 龍受帝命, 宗社萬年。"

大妃冊曰:

國王臣某, 稽首再拜謹奉冊上言。 恭以承天厚載, 雖盛德之難名, 孝子至倩, 惟尊親之爲大。 祗率禮文之舊, 少伸愛敬之誠。 恭惟王大妃殿下柔惠安貞, 慈和肅愼。 基《周南》之美化; 嗣摯仲之徽音。 儆戒無違, 克盡相成之道; 劬勞罔極, 難酬載育之恩。 儷日御以恒升, 示母儀於家國。 念臣弱質, 叨守鴻圖。 仰惟顧復之私, 宜擧稱揚之典。 臣某不勝大願, 謹奉冊寶, 上尊號曰厚德王大妃。 伏惟王大妃殿下, 光膺顯號, 茂介繁禧, 享壽富於萬年, 昌本支於百世。  印曰厚德王大妃之印。 樂章曰: "思齊大妃, 維德之行。 有相之道, 遹觀厥成。 卽篤其慶, 克昌厥後。 福履綏之, 以介眉壽。" 是日, 廷臣以雨雪, 請更卜日, 上遣近臣白之, 上王曰: "古人以雨雪爲祥, 且有司已具, 不可改日也。 除百官, 冊使來可也。" 命從上王旨, 從宮中道往上壽。 朴訔、李原、南在、柳廷顯、讀冊官卞季良、讀寶官趙末生, 大妃讀冊官孟思誠、讀寶官閔汝翼、孝寧大君 𥙷、吏曹判書鄭易、戶曹判書崔迤、禮曹判書許稠、判都摠制府事朴子靑、漢平君 趙涓、都摠制李伯溫、摠制洪敷ㆍ李皎、大司憲許遲、禮曹參判洪汝方、兵曹參判李明德、參議元肅、知申事河演、左代言金益精、右代言李隨、左副代言尹淮、右副代言崔士康、同副代言柳穎等侍宴。 伶人奏卞季良所進新詞, 上王稱美主上之誠孝, 亟曰: "辭位以後, 吾益尊矣。" 唱和極歡。 上王曰: "神功聖德, 吾何敢?" 上率群臣將謝之, 上王命止之。 呼尹淮別名戲之, 召元肅、許遲就前曰: "吾與尹淮戲, 親之也。 予聞淮名久, 而未得其實, 今因上王, 乃知淮優於史學也。 其父紹宗, 頗有功於我家, 卿等知之。" 遲曰: "文學雖貴, 須要心術之正也。" 肅曰: "近來儒輩, 尹淮爲優。" 在先起舞, 風度可觀, 主上稱爲南老。 兩上皆起舞, 在跪抱上腰, 群臣以次迭起爲壽。 上王曰: "吾與主上入內殿, 必先下淚, 樂與卿等爲歡耳。" 夜二鼓, 上與𥙷扶上王入內殿。

印曰厚德王大妃之印。 樂章曰: "思齊大妃, 維德之行。 有相之道, 遹觀厥成。 卽篤其慶, 克昌厥後。 福履綏之, 以介眉壽。"

是日, 廷臣以雨雪, 請更卜日, 上遣近臣白之, 上王曰: "古人以雨雪爲祥, 且有司已具, 不可改日也。 除百官, 冊使來可也。" 命從上王旨, 從宮中道往上壽。 朴訔、李原、南在、柳廷顯、讀冊官卞季良、讀寶官趙末生, 大妃讀冊官孟思誠、讀寶官閔汝翼、孝寧大君 𥙷、吏曹判書鄭易、戶曹判書崔迤、禮曹判書許稠、判都摠制府事朴子靑、漢平君 趙涓、都摠制李伯溫、摠制洪敷ㆍ李皎、大司憲許遲、禮曹參判洪汝方、兵曹參判李明德、參議元肅、知申事河演、左代言金益精、右代言李隨、左副代言尹淮、右副代言崔士康、同副代言柳穎等侍宴。 伶人奏卞季良所進新詞, 上王稱美主上之誠孝, 亟曰: "辭位以後, 吾益尊矣。" 唱和極歡。 上王曰: "神功聖德, 吾何敢?" 上率群臣將謝之, 上王命止之。 呼尹淮別名戲之, 召元肅、許遲就前曰: "吾與尹淮戲, 親之也。 予聞淮名久, 而未得其實, 今因上王, 乃知淮優於史學也。 其父紹宗, 頗有功於我家, 卿等知之。" 遲曰: "文學雖貴, 須要心術之正也。" 肅曰: "近來儒輩, 尹淮爲優。" 在先起舞, 風度可觀, 主上稱爲南老。 兩上皆起舞, 在跪抱上腰, 群臣以次迭起爲壽。 上王曰: "吾與主上入內殿, 必先下淚, 樂與卿等爲歡耳。" 夜二鼓, 上與𥙷扶上王入內殿。


○乙卯/上由宮中道朝壽康宮。 以封崇禮成, 赦中外, 敎曰:

予以眇躬, 荷祖宗積累之德、太祖創垂之業, 祗奉父王之休命, 纉承丕緖, 夙夜祗懼。 竊以爲治之道, 莫先於報本, 已嘗躬服袞冕, 以祼太室, 于斯之時, 宜降德音。 第念, 數宥有妨治道, 未卽施行。 洪惟我父王殿下以神聖之資、仁厚之德, 克光前烈, 式至昇平, 蓋二十年于玆矣。 隆功盛德, 卓冠千古, 在人耳目, 而尊號未立, 良用歉然。 於今月初八日, 謹奉玉冊金寶, 上父王尊號曰聖德神功, 上王母后尊號曰厚德王大妃。 自永樂十六年十一月初九日昧爽以前, 除謀反、大逆、歐及殺祖父母〔父母〕 、妻妾殺夫、奴婢殺主、蠱毒魘魅、謀故殺人、但犯强盜, 子之於父母, 妻之於夫, 奴之於主, 謀殺未成, 情迹已著及告言呪罵死罪外, 已發覺、未發覺, 已決正未決正, 咸宥除之。 敢有以宥旨前事, 相告語者, 以其罪罪之。 於戲! 尊崇徽號, 旣盡禮於君親; 誕布寬條, 用施仁於臣庶。 咨爾中外臣僚, 體予至懷。  前此, 慶尙道 咸安郡有殺父未成者, 適遇赦當免, 言者皆以爲可殺, 上以赦令已布, 不可失信, 遲回久之, 卒赦之。 憲府上言: "後若有赦, 此類宜載於不赦之例。" 至是將赦, 令政府、六曹議之, 多異同。 左議政朴訔曰: "强盜亦有杖者, 遇赦不得免。 妻之於夫、奴之於主、子之於父, 雖非死罪, 亦不可免。" 議者以謂: "他死罪皆免, 而杖罪不免, 則非制刑輕重之義。" 日旰議未決, 上乃命於赦文, 載子之於父、妻之於夫、奴之於主, 告言呪罵, 死罪不赦。

前此, 慶尙道 咸安郡有殺父未成者, 適遇赦當免, 言者皆以爲可殺, 上以赦令已布, 不可失信, 遲回久之, 卒赦之。 憲府上言: "後若有赦, 此類宜載於不赦之例。" 至是將赦, 令政府、六曹議之, 多異同。 左議政朴訔曰: "强盜亦有杖者, 遇赦不得免。 妻之於夫、奴之於主、子之於父, 雖非死罪, 亦不可免。" 議者以謂: "他死罪皆免, 而杖罪不免, 則非制刑輕重之義。" 日旰議未決, 上乃命於赦文, 載子之於父、妻之於夫、奴之於主, 告言呪罵, 死罪不赦。
○禮曹啓冊封中宮儀曰:

前一日, 〔有〕 司設鋪上座於正殿, 設獸爐二於前楹外左右, 設冊案、印案各一於上座之左近東, 設侍中門下侍郞位於上座東南, 西向北上, 侍中侍郞皆攝。 設傳命位於殿庭中心之左西向, 設受敎命位於殿庭中心, 北面東上, 設冊使副位於受敎命位之南, 設押冊官以下位於使副拜位之南, 每等異位, 俱重行北向東上, 設兩府百官拜位, 竝如常儀。 設典儀位於押冊官拜位之東, 贊者二人在南差退, 俱西向, 協律郞位於殿西階之上, 大樂令位於百官之南北向。   臨軒發冊禮: 將行冊禮, 所司奏請太尉爲使, 司徒爲副。 冊日, 有司陳設仗衛於殿庭內外如常儀。 量時刻, 兩府以下百官、冊使副、應行禮官各服朝服, 俱就殿門外位以候, 有司捧冊函、印綬, 設於上座之左案上, 冊在北印在南。 典儀、贊者先入就殿庭閣門, 引兩府以下百官, 竝如常儀。 大樂令率樂工入就位, 協律郞入就位, 攝侍中詣內殿門外, 版奏外辦, 殿下服絳紗袍、遠遊冠, 中禁奏嚴, 殿下出殿, 協律郞擧麾, 樂作, 殿下卽座, 偃麾樂止。 典儀曰再拜, 贊者承傳, 兩府以下在位者皆再拜。 閣門引侍中、門下侍郞, 自東側階升殿立定, 舍人引使副以下行禮官初入門, 樂作, 至位, 樂止。 典儀曰再拜, 贊者承傳, 使副以下皆再拜。 侍中前承命, 降自東階, 詣傳敎命位西向立, 舍人引冊印使副, 就受敎命位, 北面東上立定。 侍中稱有命, 典儀曰再拜, 贊者承傳, 冊使副再拜。 侍中宣命曰: ‘冊某氏爲王妃, 命卿等展禮。’ 宣命訖, 典儀曰再拜, 使副再拜, 侍中升復位。 門下侍郞詣冊案前, 北面俛伏跪, 近臣詣冊案東取冊函, 以授門下侍郞, 門下侍郞傳授持冊者。 近臣又取印綬, 以授門下侍郞, 門下侍郞傳授持印者, 俛伏興, 引冊函印綬, 降詣傳敎命位, 持冊印者隨後。 門下侍郞西向擧冊函, 以授冊使, 冊使傳授副使, 副使跪受, 以傳押冊官, 押冊官率持冊二人跪受, 對擧退立於使副之後。 其冊案, 殿上持冊者隨冊函後, 傳於行禮持案者。 門下侍郞取印綬, 授冊使, 冊使跪受, 以授副使, 副使跪受, 以傳持印者, 持印者跪受, 退於冊之北, 門下侍郞升復位。 舍人引使副還拜位, 典儀曰再拜, 冊使副、兩府以下百官, 凡在位者皆再拜。 舍人引使副以下出, 協律郞擧麾, 樂作, 持冊印者以次由中道出門, 使副竝自正門出, 偃麾, 樂止。 押冊官以下, 由西邊門出, 舍人止門內, 攝侍中版奏禮畢, 殿下降座, 樂作, 入殿訖, 樂止。 冊使副備儀衛、樂部而行, 閣門引兩府以下官, 以次出。

臨軒發冊禮: 將行冊禮, 所司奏請太尉爲使, 司徒爲副。 冊日, 有司陳設仗衛於殿庭內外如常儀。 量時刻, 兩府以下百官、冊使副、應行禮官各服朝服, 俱就殿門外位以候, 有司捧冊函、印綬, 設於上座之左案上, 冊在北印在南。 典儀、贊者先入就殿庭閣門, 引兩府以下百官, 竝如常儀。 大樂令率樂工入就位, 協律郞入就位, 攝侍中詣內殿門外, 版奏外辦, 殿下服絳紗袍、遠遊冠, 中禁奏嚴, 殿下出殿, 協律郞擧麾, 樂作, 殿下卽座, 偃麾樂止。 典儀曰再拜, 贊者承傳, 兩府以下在位者皆再拜。 閣門引侍中、門下侍郞, 自東側階升殿立定, 舍人引使副以下行禮官初入門, 樂作, 至位, 樂止。 典儀曰再拜, 贊者承傳, 使副以下皆再拜。 侍中前承命, 降自東階, 詣傳敎命位西向立, 舍人引冊印使副, 就受敎命位, 北面東上立定。 侍中稱有命, 典儀曰再拜, 贊者承傳, 冊使副再拜。 侍中宣命曰: ‘冊某氏爲王妃, 命卿等展禮。’ 宣命訖, 典儀曰再拜, 使副再拜, 侍中升復位。 門下侍郞詣冊案前, 北面俛伏跪, 近臣詣冊案東取冊函, 以授門下侍郞, 門下侍郞傳授持冊者。 近臣又取印綬, 以授門下侍郞, 門下侍郞傳授持印者, 俛伏興, 引冊函印綬, 降詣傳敎命位, 持冊印者隨後。 門下侍郞西向擧冊函, 以授冊使, 冊使傳授副使, 副使跪受, 以傳押冊官, 押冊官率持冊二人跪受, 對擧退立於使副之後。 其冊案, 殿上持冊者隨冊函後, 傳於行禮持案者。 門下侍郞取印綬, 授冊使, 冊使跪受, 以授副使, 副使跪受, 以傳持印者, 持印者跪受, 退於冊之北, 門下侍郞升復位。 舍人引使副還拜位, 典儀曰再拜, 冊使副、兩府以下百官, 凡在位者皆再拜。 舍人引使副以下出, 協律郞擧麾, 樂作, 持冊印者以次由中道出門, 使副竝自正門出, 偃麾, 樂止。 押冊官以下, 由西邊門出, 舍人止門內, 攝侍中版奏禮畢, 殿下降座, 樂作, 入殿訖, 樂止。 冊使副備儀衛、樂部而行, 閣門引兩府以下官, 以次出。
○又啓宮庭受冊儀曰:

前一日, 守宮於宮門外西, 設太尉、司徒位次, 東向北上, 宮門內又設命婦幕次。 司鑰於正殿設中宮幄次座位, 南向, 又設中宮受冊位於殿庭階間, 北向, 設樂位於殿庭, 設麾於殿西階之西, 向東。 其日, 依時刻, 列仗於殿南門之內如常儀。 典禮設冊使副位於殿門外西, 東向北上, 內侍二人位於使副之南, 擧冊案及印案者位差退, 俱東面, 設內給事位於庭北, 南向, 又設內謁者監位於其東南, 西向。 司贊設命婦陪位於正殿東西, 近北, 翁主以上在東, 夫人以下在西, 每等異位重行南向。 又設內命婦朝位於殿庭御道東西, 翁主以上在東, 西上北面, 大夫人以下在西, 東上北面。 又設司贊位於東階東南, 典贊二人在南差退, 俱西向。 內史版奏中宮請中嚴, 命婦依時刻, 各服其服, 內謁者監先置二案於殿門外近限。 太尉、司徒旣受命出, 備儀仗, 率冊函印案者, 至宮門外下馬, 謁者引入, 引路前導, 俱入次內。 典引引命婦就陪列位, 大樂令率樂工就位, 典樂就擧麾位, 司贊率典贊先就位, 謁者引太尉以下就殿門位。 內謁者監引內給事就南向位, 內謁者監退復位。 尙儀版奏外辦, 中宮具服。 司言引尙宮, 尙宮引中宮, 出自正殿西房, 典樂擧麾, 奏平和之樂, 中宮入兩楹間南向立定, 樂止。 內給事出詣太尉前跪, 太尉向北跪稱: ‘太尉封臣某、司徒封臣某奉敎命, 授中宮備物典冊。’ 訖, 俛伏、興, 退復位。 內給事詣殿門, 傳告司言, 司言入詣中宮前, 跪奏訖退。   初, 司言入, 奉冊函, 印案者以次進, 當司徒前, 司徒取冊印, 以次進授太尉, 擧案者以次退, 司徒授訖復位。 內侍二人進太尉前, 西面以次授冊印, 東面授內謁者監, 退復位。 內謁者監二人持冊印進立於殿門外, 跪置案上, 俛伏興。 初, 司言奏訖, 尙儀贊中宮降, 司言引尙宮, 尙宮引中宮, 初行, 樂作, 立定, 樂止。 初, 中宮將降, 尙宮詣門跪取冊, 尙服詣門跪取印興, 進俱立於中宮之右, 西向, 司言、司印各一人進立於中宮之左, 小前東向。 尙宮稱有敎命, 尙儀贊中宮再拜, 尙宮讀冊印文訖, 尙儀又贊中宮再拜。 尙宮捧冊進授中宮, 中宮以授司言, 尙宮又捧印進授中宮, 中宮以授司印訖, 尙儀贊中宮升正殿, 初行, 樂作, 卽南向坐, 司言、司印捧冊印, 置於座前, 樂止。 典引分引命婦等(倍)〔陪〕 列者, 以次就拜位。 爲首者初行, 樂作, 至位, 樂止。 司贊曰: "再拜。" 典贊承傳, 命婦皆再拜。 典引引爲首者一人詣西階, 初、行, 樂作, 至階, 樂止。 爲首者升進當御座前, 北向跪奏: "妾等言。 伏惟殿下肅雍夙著, 至德膺期, 凡厥兆庶, 不勝慶抃。" 訖, 典引引爲首者, 自西階降, 樂作, 復位, 樂止。 司贊贊再拜, 典贊承傳, 命婦皆再拜。 司言前奉旨, 降自西階, 詣命婦西北東面, 稱有旨, 命婦等皆再拜。 宣旨訖, 在位者又再拜。 司贊曰: "再拜。" 傳贊承傳, 在位者皆再拜。 典引以次引出, 爲首者初行, 樂作, 出門, 樂止。 司言奏禮畢退, 中宮降座, 樂作, 乘輿入內, 樂止。 冊命使詣闕殿庭立, 司謁詣太尉前, 太尉復命曰: "奉敎命, 授中宮備物與典冊禮畢。" 再拜。 司謁奏聞, 太尉等退。

初, 司言入, 奉冊函, 印案者以次進, 當司徒前, 司徒取冊印, 以次進授太尉, 擧案者以次退, 司徒授訖復位。 內侍二人進太尉前, 西面以次授冊印, 東面授內謁者監, 退復位。 內謁者監二人持冊印進立於殿門外, 跪置案上, 俛伏興。 初, 司言奏訖, 尙儀贊中宮降, 司言引尙宮, 尙宮引中宮, 初行, 樂作, 立定, 樂止。 初, 中宮將降, 尙宮詣門跪取冊, 尙服詣門跪取印興, 進俱立於中宮之右, 西向, 司言、司印各一人進立於中宮之左, 小前東向。 尙宮稱有敎命, 尙儀贊中宮再拜, 尙宮讀冊印文訖, 尙儀又贊中宮再拜。 尙宮捧冊進授中宮, 中宮以授司言, 尙宮又捧印進授中宮, 中宮以授司印訖, 尙儀贊中宮升正殿, 初行, 樂作, 卽南向坐, 司言、司印捧冊印, 置於座前, 樂止。 典引分引命婦等(倍)〔陪〕 列者, 以次就拜位。 爲首者初行, 樂作, 至位, 樂止。 司贊曰: "再拜。" 典贊承傳, 命婦皆再拜。 典引引爲首者一人詣西階, 初、行, 樂作, 至階, 樂止。 爲首者升進當御座前, 北向跪奏: "妾等言。 伏惟殿下肅雍夙著, 至德膺期, 凡厥兆庶, 不勝慶抃。" 訖, 典引引爲首者, 自西階降, 樂作, 復位, 樂止。 司贊贊再拜, 典贊承傳, 命婦皆再拜。 司言前奉旨, 降自西階, 詣命婦西北東面, 稱有旨, 命婦等皆再拜。 宣旨訖, 在位者又再拜。 司贊曰: "再拜。" 傳贊承傳, 在位者皆再拜。 典引以次引出, 爲首者初行, 樂作, 出門, 樂止。 司言奏禮畢退, 中宮降座, 樂作, 乘輿入內, 樂止。 冊命使詣闕殿庭立, 司謁詣太尉前, 太尉復命曰: "奉敎命, 授中宮備物與典冊禮畢。" 再拜。 司謁奏聞, 太尉等退。
○中宮謝表儀曰:

先是, 宮官具謝表, 中宮受命婦朝賀訖, 尙宮引中宮, 詣兩楹間北面立。 尙儀以謝表授中宮, 又尙儀以函候於前, 中宮置表於函, 尙儀受函置案上。 尙宮贊拜, 中宮再拜訖, 尙衣以表降殿, 授宮官左師尹, 宮官詣闕, 因承旨以聞。 初, 宮官奉表出門, 中宮降殿鞠躬以送, 表出殿門, 還內。
○又啓百官朝賀儀曰:

冊后翼日, 兩府以下文武百官, 詣闕上表稱賀如常儀。
○又中宮受賀儀曰:

兩府以下文武群官, 詣中宮門奉賀。 其辭曰: "王妃肅雍夙著, 至德應期。 令月吉日, 光膺寶冊, 某等不勝大慶者。" 稽首四拜而退。


○丙辰/上以遠遊冠、絳紗袍, 御仁政殿, 百官以朝服序立。 遣進冊官平陽府院君 金承霔、進寶官平壤君 趙大臨, 以玉冊金印, 冊中宮沈氏爲恭妃。 妃於內殿, 備禮受冊, 受命婦朝謁。 賜承霔、大臨表裏, 命慶昌府尹沈澄進表箋以謝。 冊曰:

王化之基, 實有資於內助; 人倫之至, 當極備於彝章。 爰擧徽稱, 載揚顯冊。 惟爾沈氏, 端莊貞靜, 柔懿溫恭。 念在憂勤, 常進儆戒之道; 心存恪愼, 曾無宴安之情。 宜儷德於咸恒, 可竝美於風雅。 肆當莅政之始, 俾嚴縟禮之加。 是用命爾爲王恭妃, 授以冊寶, 益迓嘉祥, 永膺大慶。 協敷陰敎, 貽燕謨於萬年; 克正坤儀, 播鴻休於百世。 故, 玆敎示, 想宜知悉。  印曰王恭妃之印。 樂章曰: "天眷我王, 乃立厥妃。 君子好逑, 神人俱依。 柔嘉維則, 淑愼其身。 介以繁祉, 子孫振振。" 箋曰:  降命自天, 光施寵典。 措躬無地, 祇荷殊恩。 揆分非宜, 徒知增愧。 伏念質欠淵懿, 行未柔嘉。 內助相成, 素乏鷄鳴之戒; 徽音是嗣, 敢希麟趾之風? 豈圖鴻名謬及寡德? 玆蓋資全聖智, 度大寬仁, 謂王敎之攸行, 由人倫之乃敍, 載揚顯冊, 庸示彝章。 謹當儆戒無違, 志益專於承順; 康寧多吉, 福恒祝於熾昌。

印曰王恭妃之印。 樂章曰: "天眷我王, 乃立厥妃。 君子好逑, 神人俱依。 柔嘉維則, 淑愼其身。 介以繁祉, 子孫振振。" 箋曰:

降命自天, 光施寵典。 措躬無地, 祇荷殊恩。 揆分非宜, 徒知增愧。 伏念質欠淵懿, 行未柔嘉。 內助相成, 素乏鷄鳴之戒; 徽音是嗣, 敢希麟趾之風? 豈圖鴻名謬及寡德? 玆蓋資全聖智, 度大寬仁, 謂王敎之攸行, 由人倫之乃敍, 載揚顯冊, 庸示彝章。 謹當儆戒無違, 志益專於承順; 康寧多吉, 福恒祝於熾昌。
○上王獵于東郊, 上遣柳廷顯、尹淮進酒果, 樂歡而罷。
○上謂卞季良曰: "卿善製樂詞, 父王稱嘉。" 謂孟思誠曰: "卿爲慣習都監提調, 敎伶人新詞, 合於律調, 父王歡愉。" 謂朴子靑曰: "卿勤勞監督壽康宮, 奉兩殿入御, 予甚喜之。" 各賜內廐馬一匹。


○丁巳/御仁政殿, 受群臣朝, 御便殿視事。
○親覽憲府封章, 謂許遲曰: "芳幹父子事, 吾再啓上王, 不得蒙允。 其餘罪人, 卿等當更論請, 雖不得置之極刑, 當從重斷罪。" 遲曰: "芳幹父子, 爲父王之讎, 不可竝容一國。" 司諫鄭招曰: "昔舜受禪之初, 先誅四凶。 近年水旱相仍, 意此輩不思其罪, 反相怨咨之致也。 願殿下以法誅之。"
○御經筵。
○禮曹判書許稠等啓: "按《唐書》 《百官志》, 司儀署掌凶禮喪葬之具。 今國家凡宗親、勳臣及文武一品以上之卒, 設都監以治其葬, 誠爲令典, 然葬畢輒罷, 喪葬之具, 隨卽棄毁。 又有卒者, 更設都監, 以辦葬具, 財費民勞, 其弊不貲。 乞依古制, 常置都監以掌之。" 上從之。
○吉昌君 權珪自留後司奉御胎向晋州 昆明縣, 賜毛衣、毛冠。
○宣旨: "伊川 分水嶺、原州 橫溪等處講武場, 今當雪深, 必有私獵者, 令其道監司嚴禁。"
○上王賜祭于成發道。
○宗貞盛請發還倭人居海邊者, 上從李原議, 除欲還者外, 皆不發還。


○戊午/御經筵。
○朝壽康宮。
○上王與上御正殿, 召兵曹參判李明德、知事張允和、知申事河演等曰: "臺諫再疏, 請芳幹等諸人罪, 吾旣誅首惡, 其餘量罪安置, 于今二十餘年。 主上今誅之, 誰以我爲不知, 將何面目見人乎? 雖固請, 吾必不從。"


○己未/視事, 御經筵。 上曰: "欲講《資治通鑑》如何?" 柳觀曰: "卷數甚多, 恐未可遍覽。" 金益精請講《近思錄》, 上曰: "然。"
○朝壽康宮。
○上王命大司憲許遲、司諫鄭招、刑曹正郞金知逈、兵曹參判李明德, 同義禁府鞫朴習等曰: "傳位敎書曰: ‘軍國重事, 予親聽斷。’ 且令兵曹常居殿門內, 若等不以軍務啓達, 必有異計。" 習曰: "何敢有異? 但新除判書, 未諳事務。 且尙仁言: ‘甲士給暇等凡軍務, 當依例啓主上殿。’ 吾意尙仁潛邸舊臣, 久處兵曹, 惟尙仁是從, 不敢異同。 金國珍事則吾曾不知, 鷹子事則尙仁曰: ‘當以王旨移文。’ 吾不敢違。 蔡知止言: ‘李慤過吾貶所言: 「我與尙仁言軍事, 當啓上王殿, 尙仁微笑不答。」’" 義禁府具辭以聞, 上王曰: "習更不異同, 不得無罪, 然與尙仁殊科, 不忍拷訊也。" 許遲曰: "習非十歲之兒, 身爲長官, 豈不知大體者, 而惟尙仁是從乎? 宜加鞫問, 罪必不止於不異同也。"
○上王與上御燕寢, 召趙末生、元肅、張允和曰: "吾連喪三子, 誠寧又亡, 傷悼曷弛?" 因下淚曰: "恭寧之弟, 年一二歲, 養於宮中, 今其母得疾良苦, 乳媪亦病臥, 予甚憐之。 問於其母曰: ‘無乃有欲養者乎?’ 其母曰: ‘有鈴平君族人欲養之, 妾安敢擅許乎? 申孝昌曩者被劾, 到留後司, 欲免其罪, 願以恭寧爲侍養, 贈奴婢五十口。 乳媪受其文契來, 妾叱曰: 「殿下不受宮人私謁, 妾豈敢上白乎?」 卽時送還。’ 予聽此言始知之。 前日, 臺諫累請孝昌罪, 予以爲, 旣令扈從太祖, 則不可以此罪之, 已與元肅、張允和言之。 今乃有此鄙陋之事, 予內雖無愧, 外人之言, 可無愧乎? 玆欲明治其罪, 使衆知之。 然其罪, 在律不過不應爲, 且犯在赦前, 欲黜之于外, 以終其身。" 趙末生曰: "律, 交結宮人, 蒙蔽奏聞者斬。 奚止不應爲乎?" 乃召朴訔、李原問之, 對曰: "孝昌之事, 雖不在赦目, 其欲虧損上德之心, 何異於謀危社稷乎? 壬午年不守臣節, 罪固重矣。 又有此事, 當以法鞫問。" 上王曰: "卿等之言, 皆不合吾意, 將量宜施行。" 初, 孝昌拜都摠制, 朴訔曰: "孝昌與朴蔓一耳, 縱不加罪, 豈可榮以爵祿?" 乃罷之。 臺諫從而請罪, 書連上, 孝昌懼, 以恭寧母信寧翁主寵幸, 賂以奴婢。 孝昌爲人奇僻, 士林鄙之。


○庚申/視事, 御經筵。
○朝壽康宮。
○上王命河演等, 與兵曹問申孝昌, 孝昌言: "臣到留後司, 爲臺諫所劾, 無可奈何, 因女壻恭寧君之妻兄崔承寧, 以奴婢五十口贈恭寧, 冀其上達臣情, 敢欲以此見媚於上乎?" 上王曰: "壬午之事, 朴蔓、任純禮爲首, 趙思義次之, 國家皆論其罪, 其餘或自就獄伏誅, 或自盡。 予旣以卿爲無罪, 今卿以奴婢行賄, 以貪鄙之心窺我。 嘗聞, 前朝之季此風盛行, 何意今復見此? 我雖貧陋, 恭寧豈親自負汲乎? 但事在赦前, 不可加罪, 但令安置遠郡。" 遂下義禁府。 趙末生啓: "孝昌罪大, 只令黜外太輕。 請奪告身, 以其所贈奴婢屬公。" 上王不允。
○大司憲許遲、義禁府提調卞季良ㆍ田興等請曰: "孝昌以其私心, 仰瀆日月之明, 其罪深重, 鞫問其情。" 上王從之。
○司憲府啓曰: "芳幹父子之罪, 人所共知, 至今未就刑戮, 後世謂殿下何如也?" 上曰: "我亦不以芳幹爲無罪也。 然上王欲保全之, 我何敢違父王之心乎?"
○判安邊府事辛悅卒于任所, 柩過京, 上命賜祭。
○禮曹啓上王殿上壽儀曰:

朝賀訖, 有司設上王幄座於壽康宮殿上當中南向, 又設殿下褥位二, 一於幄座之東西向, 一於月臺上北向, 設香爐二於前楹外。 協律郞設樂于殿階上, 茶房設酒亭於殿上近南。 判通禮跪, 啓請中嚴, 又啓外辦, 典儀率通贊先入就階下位, 通禮門分引宗室以下文武群官入就殿庭位。 中禁傳嚴, 上王出, 樂作, 陞座, 樂止。 判通禮詣小次前導殿下, 升就月臺上褥位北向立, 判通禮跪, 啓請四拜, 殿下四拜。 典儀曰: "四拜。" 通贊贊四拜, 在位官皆四拜、興、平身。 司饔提調擧茶床進上王座前, 樂作, 進訖, 樂止。 判通禮導殿下詣酒亭北向立, 茶房提調捧爵, 樂作, 開爵注酒以進, 殿下捧爵詣上王座前北向跪進。 通贊贊跪, 群官皆跪, 殿下進酒訖, 俯伏、興、平身。 通贊贊俯伏、興、平身, 群官俯伏、興、平身。 判通禮導殿下詣月臺上褥位北向立, 啓請跪, 殿下跪, 通贊贊跪, 群官皆跪。 殿下致辭曰: "嗣王臣某稽首言。 臣某與群臣謹上千萬歲壽。" 判通禮啓請俯伏興四拜, 殿下俯伏、興、四拜。 典儀曰: "四拜。" 通贊贊四拜, 在位官皆四拜。 俟上王飮酒訖, 判通禮導殿下詣上王座前跪, 受爵以授茶房提調, 樂止。 判通禮導殿下詣月臺上褥位北向立, 啓請四拜, 殿下四拜。 典儀曰: "四拜。" 通贊贊四拜, 在位官皆四拜訖, 判通禮導殿下詣幄座東褥位西向立, 司饔提調徹茶床, 判通禮跪啓禮畢, 俯伏、興、退復位。 上王降座, 樂作, 入內, 樂止。 殿下從入, 通禮門分引宗室以下文武群官以次出。


○辛酉/上傳冬至祭香祝。
○視事。
○六曹又請芳幹罪, 不允。
○御經筵。 講《大學衍義》, 見李訓事, 謂經筵官曰: "事成則如何?" 卓愼對曰: "訓實憸邪, 若除宦官, 亦是一快。" 鄭招曰: "訓事之不成, 唐家之福也。 董卓事亦可鑑矣, 訓豈異於卓哉?" 上曰: "然。"
○朝壽康宮。
○刑曹以歲歉, 請奴婢公文, 待豊年成籍。 前此, 朝議以奴婢爭訟日起, 請成文籍, 期以十月, 人多不樂, 至是刑曹請停。
○禮曹啓冬至朝賀儀。 朴訔曰: "上王雖禪位, 事大表箋則皆親自爲之。 今主上當奉上王行望闕禮訖, 率百官朝賀壽康宮, 還御仁政殿, 受群臣朝賀。" 上王曰: "禮則然矣, 但予有疾, 未能早起。 主上率百官行遙賀禮, 率百官見老人可也。"
○義禁府具申孝昌獄辭以啓, 仍曰: "雖命勿問, 只黜于外, 臣等不敢奉旨。" 上王曰: "孝昌之罪, 不在赦目, 但以心之鄙陋, 黜于外耳。 未知有行賄於君之律乎? 未知其罪不當蒙大赦乎? 吾在位時, 未能明白處置之事亦多, 卿等其啓於主上施行。"
○上王曰: "成政丞石璘喪其子, 其意亦如我, 必不食肉, 明日我欲勸之。" 元肅曰: "石璘年過八旬, 誠如上敎。"
○咸吉道都節制使尹惟忠卒。
○對馬島 左衛門大郞遣人獻水晶纓子, 仍報: "今年六月, 中原遣使者, 贈銅錢八萬貫, 我國王却之不受。"
○延安人洪仁奇以故殺人處斬。


○壬戌/日南至, 上以冕服率群臣, 行望闕禮。 以遠遊冠、絳紗袍, 御仁政殿, 受群臣朝賀。 諸道皆獻方物, 島倭五十餘人亦與賀班。 禮畢, 率群臣朝壽康宮, 上王命除禮, 只行四拜。
○賜領敦寧柳廷顯、左議政朴訔、議政李原等豹皮各一領, 漢平君 趙涓以下鹿皮各一領曰: "卿等於日到吾家, 以薄物贈之, 冀卿等壽如此皮之韌長也。" 遂置酒。 孝寧大君 𥙷以下勳親、宰執咸侍燕, 酒酣聯句。 上王呼元肅就前曰: "今日獻壽, 吾以年歉止之, 更思主上率百官來慰老人, 吾不可不以禮待之。 略以宮廚所儲設小酌, 卿等安坐飮酒, 但恐天寒凍路, 夜行爲勞。" 群臣皆拜謝。 又曰: "今日主上率群臣拜我, 我益尊矣。" 以玉杯賜廷顯飮, 廷顯固辭, 上王曰: "予與卿同飮一盃, 卿知予意乎?" 廷顯曰: "臣固知一體同心之義也。 然君臣何敢同一盃乎?" 上王曰: "我欲同飮, 卿勿辭也。" 又以玉盃賜朴訔、李原飮。 谷山君 延嗣宗避席啓曰: "宜選任守令, 申嚴罪及擧主之令。" 上王曰: "然。" 上王命止樂, 誦聶夷中二月糶新穀詩, 且曰: "主上足爲守文之主, 卿等宜盡心補導。" 群臣皆頓首。 上王憑上肩起舞, 夜至二鼓, 極歡而罷。


○癸亥/御經筵。
○朝壽康宮。
○上王遣知事張允和, 上遣宦官金龍奇, 齎酒肉就昌寧府院君 成石璘        第勸肉。
○義禁府啓: "申孝昌之罪, 雖止於交結宮人之律, 其心不忠, 不可赦宥。" 上王不允。 又請收奪告身, 置之遐方, 乃奪告身及功臣錄券, 放于茂朱縣。
○上王曰: "火災不可不愼, 令承政院諭諸司愼火, 兵曹令巡綽官察之。"


○甲子/視事, 御經筵。
○朝壽康宮。
○新置忠義衛四番節制使, 番各二人。
○成石璘詣壽康宮謝恩, 命兵曹餉之。
○河演、柳穎等啓: "朴蔓之罪, 不可容也, 請置極刑。" 不允。


○乙丑/御經筵。
○上賜河演等六代言毛衣曰: "天苦寒, 入直不可無裘。"
○大司憲許遲、左司諫鄭守弘等合辭伏閤言曰: "芳幹父子及朴蔓等, 皆罪關綱常, 不可容恕。 臺諫、政府、六曹交章請罪, 未蒙允許, 不勝憤鬱。" 上曰: "臺諫之心, 我固知之。 所謂罪人, 皆不忠於上王者也, 我豈欲容恕乎? 然上王謂予曰: ‘予在位十餘年, 不忍加誅, 今一朝置之極刑, 予不願也。’" 遲曰: "臣嘗侍內宴, 上王謂臣等曰: ‘事關綱常者, 不可輕也。’ 芳幹、朴蔓之罪, 非關係綱常而何?" 上曰: "我之請于上王, 若有毫髮之不盡, 予亦爲不足取之人也。 父王旣不許, 予何敢更請乎?"
○上王賜都鎭撫及兵曹堂上毛衣。
○上護軍朴楣自咸吉道還啓曰: "猛哥帖木兒旣徙他處, 宜於阿木河置鎭, 與(鏡源)〔慶源〕 、鏡城鼎峙, 令兵馬都節制使置營鏡城。" 上王曰: "此策似可, 當與大臣議之。"
○上王曰: "歲乙未, 以旱出宮女數人, 人有言出之于外, 反爲召旱, 予不聽而出之。 今聞其女三人至今不嫁, 無所依歸, 生理甚苦。 其召還入宮, 其稍有産業者, 不必召入。"
○延嗣宗、何敬復等啓於上王曰: "吉州居一道之中, 防禦甚緊。 倉庫在多信山城, 而新築邑城在後, 宜於山城之前夫世里, 築邑城以居。" 從之。
○宣旨: "姜尙仁對李慤微笑, 必有異也, 其悉問之。 然三次刑問則杖至九十, 又加壓膝, 似爲未便。 如有疑端不伏, 則何待三次而後壓膝?"
○以濟州補充軍渡海爲難, 勿令番上, 充本州防禦軍。 從本州牧使李暕之言也。
○宣旨: "衿川、果川二縣, 加定水夫, 以諸司奴婢居江邊者充之, 以典農寺奴婢給諸司。"


○丙寅/朝壽康宮。
○以黃象爲左軍同知摠制, 文係宗漢城府尹, 朴實中軍摠制, 成達生 咸吉道兵馬都節制使兼判吉州牧事, 金貴寶 慶尙道右道兵馬都節制使, 尹夏 慶源兵馬使。
○義禁府訊問姜尙仁不服, 搒掠、壓膝又不服, 但言: "我爲三十年原從, 豈有異心? 但不曉事耳。" 明德等具啓, 宣旨: "尙仁謀避搒掠, 發此欺罔之言, 姦狡莫甚。 宜更究問, 且訊其黨與。 我父子間, 乃有如此姦人, 不可不除也。"
○上王曰: "谷山君言: ‘守令不可不選, 若非其人, 罪及擧主。’ 此言必有爲而發, 吾亦不强問。 吾在位時, 有二三人坐擧非其人受罪, 恐其法妨於得人, 不擧行, 然試可乃已可也。" 朴訔、李原曰: "沿海守令, 須選才兼文武者, 以備外侮。" 柳廷顯曰: "未經外補者, 悉令補外, 則出入均勞矣。" 上王曰: "此已行之事, 然承宣、鎭撫不可數遞。 近, 元肅、金孝孫等以外官徵拜代言, 此實中外均勞也。"
○朴訔啓曰: "謀殺人未成者, 今皆赦之, 似爲不可。" 上曰: "其情雖可憎, 其罪不在赦目, 赦之何疑?" 李原曰: "臣亦以爲, 不在赦目, 法當蒙赦。 其曰謀殺者, 與人共謀殺人, 非謂謀殺人而未成也。" 上王謂河演曰: "何不早議, 經三大赦, 然後有此言乎? 實汝之致。" 訔等旣出, 上王召元肅曰: "開國以來, 經幾赦宥, 主上卽位以後, 又三大赦, 何不察於頒敎之日, 而却於經赦後乃發此議乎? 代言司止出納王言, 豈專國事乎? 左議政之言如此, 吾以爲由汝之致耳。 說與知申事, 俾知此意。" 卽召治律者, 問其然否, 皆如朴訔言。 上王曰: "律學之不可取信, 有河政丞刪定律, 其考之。"
○上王命召李順蒙還。


○丁卯/上御仁政殿受朝, 御便殿視事, 餉啓事臣僚。
○朝壽康宮。
○高陽縣有老人年百五歲者, 上賜襦衣、毛冠、米三石。
○以風雪苦寒, 賜番上甲士及藏氷軍酒。
○漢人 彭善才等男婦十三人, 自日本逃來, 上厚慰之, 遣僉知司譯院事趙忠佐, 解送遼東。
○禮曹判書許稠言: "視學日, 近臣謹稽古制, 在唐有以靴袍謁先聖之制。 靴袍之制, 雖未詳知, 疑則今之絳紗袍也。" 上曰: "絳紗袍, 臨群臣之服, 豈可服此謁先聖乎? 我將服袞冕以謁。"
○新置壽康宮直二人。
○禮曹啓視學酌獻文宣王儀曰:

陳設, 視學前一日, 攸司灑掃廟殿及學堂之內外, 扈衛司設大次於廟殿東門南向, 隨地之宜。 其日, 通禮門設文武群官位於廟庭, 分東西中心爲頭, 異位重行, 俱北向。 廟司及典祀官各帥其屬入, 設祭器於大成至聖文宣王神位前, 左一籩實以鹿脯, 右一豆實以鹿醢, 爵一在籩豆前。 宋 《釋典儀》云: "凡言在前者, 皆謂南也。" 犧尊一實以淸酒加勺羃, 在殿上東南隅。 設香爐、香合幷燭於神位前, 又設配享及從享位祭器, 各左一籩實以鹿脯, 右一豆實以鹿醢, 爵一在籩豆前。 共設象尊四, 一在殿上前楹東, 一在前楹西, 其二分兩廡, 俱加勺羃。 扈衛司設殿下座於明倫堂當中南向, 設小次於堂後, 設講榻於殿下座西南南向, 設講書官座於前楹間, 當講榻北向, 設侍講官座於講書官西北武官之前, 東向北上, 設文官二品以上座於殿下座東南, 近南西向北上, 設武官二品以上座於侍講之西, 當文官東向北上, 設侍臣座於月臺東西, 相向異位重行, 俱北上, 設堂下位於月朔、視朔視朝之儀, 典儀位於東階之西, 通贊、舍人二人在南差退, 俱西向。   車駕出宮, 前出宮三日, 攸司宣攝內外, 各供其職。 其日, 應從駕文武官, 依時刻集朝堂, 諸衛陳仗衛。 判通禮跪啓外辦, 殿下乘輦, 文武侍從竝如常儀。 駕將至, 館官、學官率學生, 奉迎於路左, 駕至大次, 降輦入幄。   酌獻: 通禮門分引文武侍從官、館官、學官, 公服, 學生, 靑衿服, 入就位, 判通禮進大次前跪, 啓請行酌獻禮, 殿下服冠袍出次。 判通禮前導, 入自東門升自東階, 詣大成至聖文宣王神位前北向立。 判通禮啓請四拜, 殿下四拜, 通贊、舍人贊四拜, 凡在位者皆四拜。 近侍一人奉香榼跪進, 近侍一人捧香爐跪進, 判通禮啓請跪、三上香, 近侍奠香爐于神位前。 近侍酌酒跪進, 判通禮啓請執爵獻爵, 以爵授近侍, 奠于神位前。 判通禮啓請俛伏、興、四拜, 殿下俛伏、興、四拜, 通贊、舍人贊四拜, 凡在位者皆四拜。 判通禮前導, 降自東階還大次。 館官、學官分詣配享位及從享位, 酌獻如儀。 兩廡分獻訖, 判通禮跪啓禮畢, 殿下更衣出大次, 判通禮前導至明倫堂, 入小次, 通禮門分引文武二品以上官及侍臣, 入就堂下位立定, 判通禮進, 啓請陞座, 殿下出次, 升自北階卽座。 通贊、舍人贊四拜, 文武群臣皆四拜。 典儀一人升東階上西向立, 知通禮啓請敎宰臣以下升, 判通禮前承旨退稱曰: "敎可。" 知通禮詣東階上西向稱敎, 宰臣以下升堂上, 典儀承傳, 階下通贊又傳, 宰臣以下應坐者皆四拜訖。 通禮門分引群官應坐者各升座, 次引館官、學官、學生就庭中, 異位重行, 東上北向四拜訖, 分立於兩廡北上。 內侍進書案、牙籤, 以經授講書官, 講書官讀所講書釋義, 侍講官以此論難訖, 判通禮跪啓禮畢, 群官皆起, 降就堂下位, 乃賜茶, 群官皆四拜, 升就座。 館官、學官、學生就庭中北面四拜, 分兩廡皆就座, 賜茶畢, 群官降階四拜。 通禮門以次引出館官、學官、學生, 自兩廡降階, 就庭中北面四拜出, 殿下降座還次, 車駕還宮。 殿下旣還大次, 判通禮量時刻, 跪啓外辦, 殿下出次, 文武群官陪從還宮如來儀。 初, 駕出, 館官、學官率學生, 奉辭於道左。  從之, 仍命酌獻時, 姑用冕服, 更覈古制以啓。

車駕出宮, 前出宮三日, 攸司宣攝內外, 各供其職。 其日, 應從駕文武官, 依時刻集朝堂, 諸衛陳仗衛。 判通禮跪啓外辦, 殿下乘輦, 文武侍從竝如常儀。 駕將至, 館官、學官率學生, 奉迎於路左, 駕至大次, 降輦入幄。   酌獻: 通禮門分引文武侍從官、館官、學官, 公服, 學生, 靑衿服, 入就位, 判通禮進大次前跪, 啓請行酌獻禮, 殿下服冠袍出次。 判通禮前導, 入自東門升自東階, 詣大成至聖文宣王神位前北向立。 判通禮啓請四拜, 殿下四拜, 通贊、舍人贊四拜, 凡在位者皆四拜。 近侍一人奉香榼跪進, 近侍一人捧香爐跪進, 判通禮啓請跪、三上香, 近侍奠香爐于神位前。 近侍酌酒跪進, 判通禮啓請執爵獻爵, 以爵授近侍, 奠于神位前。 判通禮啓請俛伏、興、四拜, 殿下俛伏、興、四拜, 通贊、舍人贊四拜, 凡在位者皆四拜。 判通禮前導, 降自東階還大次。 館官、學官分詣配享位及從享位, 酌獻如儀。 兩廡分獻訖, 判通禮跪啓禮畢, 殿下更衣出大次, 判通禮前導至明倫堂, 入小次, 通禮門分引文武二品以上官及侍臣, 入就堂下位立定, 判通禮進, 啓請陞座, 殿下出次, 升自北階卽座。 通贊、舍人贊四拜, 文武群臣皆四拜。 典儀一人升東階上西向立, 知通禮啓請敎宰臣以下升, 判通禮前承旨退稱曰: "敎可。" 知通禮詣東階上西向稱敎, 宰臣以下升堂上, 典儀承傳, 階下通贊又傳, 宰臣以下應坐者皆四拜訖。 通禮門分引群官應坐者各升座, 次引館官、學官、學生就庭中, 異位重行, 東上北向四拜訖, 分立於兩廡北上。 內侍進書案、牙籤, 以經授講書官, 講書官讀所講書釋義, 侍講官以此論難訖, 判通禮跪啓禮畢, 群官皆起, 降就堂下位, 乃賜茶, 群官皆四拜, 升就座。 館官、學官、學生就庭中北面四拜, 分兩廡皆就座, 賜茶畢, 群官降階四拜。 通禮門以次引出館官、學官、學生, 自兩廡降階, 就庭中北面四拜出, 殿下降座還次, 車駕還宮。 殿下旣還大次, 判通禮量時刻, 跪啓外辦, 殿下出次, 文武群官陪從還宮如來儀。 初, 駕出, 館官、學官率學生, 奉辭於道左。  從之, 仍命酌獻時, 姑用冕服, 更覈古制以啓。

酌獻: 通禮門分引文武侍從官、館官、學官, 公服, 學生, 靑衿服, 入就位, 判通禮進大次前跪, 啓請行酌獻禮, 殿下服冠袍出次。 判通禮前導, 入自東門升自東階, 詣大成至聖文宣王神位前北向立。 判通禮啓請四拜, 殿下四拜, 通贊、舍人贊四拜, 凡在位者皆四拜。 近侍一人奉香榼跪進, 近侍一人捧香爐跪進, 判通禮啓請跪、三上香, 近侍奠香爐于神位前。 近侍酌酒跪進, 判通禮啓請執爵獻爵, 以爵授近侍, 奠于神位前。 判通禮啓請俛伏、興、四拜, 殿下俛伏、興、四拜, 通贊、舍人贊四拜, 凡在位者皆四拜。 判通禮前導, 降自東階還大次。 館官、學官分詣配享位及從享位, 酌獻如儀。 兩廡分獻訖, 判通禮跪啓禮畢, 殿下更衣出大次, 判通禮前導至明倫堂, 入小次, 通禮門分引文武二品以上官及侍臣, 入就堂下位立定, 判通禮進, 啓請陞座, 殿下出次, 升自北階卽座。 通贊、舍人贊四拜, 文武群臣皆四拜。 典儀一人升東階上西向立, 知通禮啓請敎宰臣以下升, 判通禮前承旨退稱曰: "敎可。" 知通禮詣東階上西向稱敎, 宰臣以下升堂上, 典儀承傳, 階下通贊又傳, 宰臣以下應坐者皆四拜訖。 通禮門分引群官應坐者各升座, 次引館官、學官、學生就庭中, 異位重行, 東上北向四拜訖, 分立於兩廡北上。 內侍進書案、牙籤, 以經授講書官, 講書官讀所講書釋義, 侍講官以此論難訖, 判通禮跪啓禮畢, 群官皆起, 降就堂下位, 乃賜茶, 群官皆四拜, 升就座。 館官、學官、學生就庭中北面四拜, 分兩廡皆就座, 賜茶畢, 群官降階四拜。 通禮門以次引出館官、學官、學生, 自兩廡降階, 就庭中北面四拜出, 殿下降座還次, 車駕還宮。 殿下旣還大次, 判通禮量時刻, 跪啓外辦, 殿下出次, 文武群官陪從還宮如來儀。 初, 駕出, 館官、學官率學生, 奉辭於道左。  從之, 仍命酌獻時, 姑用冕服, 更覈古制以啓。

從之, 仍命酌獻時, 姑用冕服, 更覈古制以啓。
○戶曹啓: "犯罪蒙宥者, 公罪則其科田, 本曹取旨還給, 其公私未辨者, 請令原問衙門, 具錄罪狀, 移文本曹, 然後啓聞還給。" 從之。
○義禁府訊姜尙仁壓膝至四次, 尙仁言: "禪位敎書之旨及不離殿門之敎, 無不知之。 曾不如此, 以無前例事, 托言前例, 送承政院者, 吾心以謂, 國家命令, 當出於一, 故不啓上王也。 然此不啓之意, 實難啓達, 故亦不敢啓也。" 又言: "吾與朴習議: ‘軍事出於一處何如?’ 習亦以爲可, 故不啓也。" 所謂一處者, 指主上殿也。 又言: "進鷹事, 奉宣旨不卽行移, 承傳色崔閑更問, 然後與習議: ‘以奉王旨行移何如?’ 習亦可之, 故以王旨行移。 金國珍召還事, 旣奉宣旨, 亦不行移也。" 訊其元情不服, 壓膝一次, 憤然曰: "然則我背上王耳。" 又訊之, 益憤然曰: "然則我冀蒙新主之德耳。" 訊其黨與, 不服。
○丙戌歲, 上王欲內禪, 尙仁號痛迫切極甚, 於其時, 上王卽知之。 戊戌之內禪也, 群臣撫膺號哭, 尙仁辭色反不及群臣, 上王亦卽知之。
○宣旨: "今後各道觀察使, 冬衣載持鋪馬, 每年一度題給。"
○改稱陪奉爲行幸。 國家襲高麗之舊, 凡動駕稱陪奉, 至是改之。


○戊辰/視事, 御經筵。
○朝壽康宮。
○義禁府訊尙仁, 尙仁言曰: "主上在本宮, 我以事進詣, 見同知摠制沈泟於宮門外帳幕, 泟謂我曰: ‘內禁、內侍衛闕者多, 侍衛虛疎, 何不及時塡補?’ 我答云: ‘軍士如聚一處, 不爲虛疎。’ 泟云: ‘如聚一處, 何議多小?’" 又言: "吾嘗過吏曹參判李灌家, 灌曰: ‘比日何疎?’ 我言: ‘爲因兩殿進退無暇也。’ 灌曰: ‘兩處仕進如何? 大槪凡事宜出于一。’ 我答言: ‘吾意亦如此, 然已成法, 爲之柰何?’ 又見前摠制曺洽, 洽曰: ‘軍事當出於我上位。’" 上位指上王也。 義禁府請收三人, 宣旨: "雖二品以上, 非功臣, 無得啓聞, 直行收繫。" 上王問元肅曰: "李灌云一者, 吾意指我也。" 對曰: "灌識理, 且久爲近臣。 明有予親聽斷之敎, 故誠如上敎, 然其辭曰: ‘凡事宜出于一。’ 不曰兵事, 則臣未知其意。" 上王曰: "然。" 義禁府執灌、泟、洽對置, 泟言: "我爲內禁衛節制使, 故與尙仁議侍衛虛疎耳。 軍士岐二一言, 非我所言。" 力辨之, 搒掠乃服。 訊李灌, 灌沈醉神憒, 言語無倫。 初言尙仁未嘗過我, 被掠乃服。 訊洽, 洽曰: "尙仁嘗過我, 我方聞分軍侍衛, 謂尙仁曰: ‘軍事必須上王主之。’" 訊尙仁, 辭同, 乃放洽。 尙仁又被壓膝言: "不記日, 見領議政沈溫於上王殿門外, 議云: ‘軍士分屬, 而甲士數小, 宜爲三千。’ 溫亦以爲可。 其後又因議事, 乘昏就溫家曰: ‘軍事宜歸一處。’ 溫亦以爲可。 又見長川君 李從茂曰: ‘軍事宜歸一處。’ 從茂微笑而肯。 又遇右議政李原于闕門路曰: ‘軍士分屬如何?’ 答云: ‘何以言之?’"


○己巳/視事, 御經筵。
○義禁府以尙仁所言具啓, 上王曰: "果如吾前日所言。 其情乃見於今日, 當去大姦, 其審問之。" 趙末生等曰: "兩上父子之情, 慈孝天至, 人誰不知? 殿下聽斷軍務, 專爲社稷, 此輩欲移軍務, 其心難測。 雖宗室勳戚, 何敢容恕?" 上王曰: "參判與知事, 同往義禁府鞫之。" 李明德啓: "今日禁刑日也, 如何?" 上王曰: "病急, 不擇日而灸。 此大獄也, 不可緩也, 宜幷收李從茂鞫之。" 義禁府又啓: "李原聽尙仁姦計, 不卽收告, 殊失大臣之義, 請竝收問。" 上王曰: "然則令騎馬就獄。" 趙末生、元肅曰: "罪人騎馬就獄, 實爲未便。" 上王曰: "兵曹遣人諭原, 令自就獄。" 末生等曰: "此非臣等所爲也。 令許著笠步就獄可。" 上王曰: "然。" 原、從茂就獄, 與尙仁對辨。 原呼尙仁曰: "姜叅判毋陷人。" 從茂亦辨之。 尙仁曰: "不勝苦毒耳, 實皆誣也。" 溫以謝恩使赴燕京未還, 無所對辨。 前此, 尙仁屢被苦楚, 辭氣不撓, 及是日, 言不能出口。 上將起居壽康宮, 承傳色內官金龍奇啓義禁府事, 因啓曰: "沈本房聞軍士一處聚會之言, 答曰: ‘雖然上王敎旨旣如此, 將如何哉?’" 國俗呼王舅家爲本房。 主上詣壽康宮, 具以龍奇言啓上王, 上王曰: "予所聞異於是。 果如此, 何罪之有?" 卽召左議政朴訔, 訔辭以病。 上王揣知訔意, 命元肅就訔第傳旨曰: "初, 尙仁之罪, 臺諫、國人再請, 吾非不知其情也, 姑息不允, 止黜于外。 其後尋思, 予之餘生小, 而所見多, 如此大姦, 去之爲宜, 故更訊其事, 乃至如此。 溫聞軍士一處聚會之言, 答曰: ‘軍士須會於一處可矣。’ 卿其知之。" 訔俯伏聞命, 卽起坐而言曰: "臣不知此事乃至於此。 沈溫所言一處, 豈指我上王殿乎? 必指主上殿也, 其意不問可知。 臣亦有啓事, 當於兩上前親啓之。" 卽詣壽康宮, 上王引見, 主上亦在座。 訔啓曰: "池和一日至臣家, 臣曰: ‘我將辭左議政, 欲請以沈本房代之。’ 後數日, 和復來曰: ‘我以政丞之言, 言於沈本房, 本房曰: 「汝請左議政努力。」’ 臣聞和之言以爲: ‘外戚當以謙讓爲心, 而今此言, 專爲權利而發, 何哉?’ 故臣於前日中良浦晝停, 不敢顯言而微及之。" 初, 溫拜領議政, 或有言其不得執政者, 溫答曰: "拜左議政有例。" 蓋指閔霽也。 和泄其言於訔, 故陽言欲辭己位, 以沈代之。 和, 卜命盲也。 上嘗從上王, 行幸中良浦, 晝停閑話之際, 訔因外戚言, 詮啓曰: "后妃之父, 人君不宜數數相接。" 故今訔云微及之也。 又啓: "溫壻柳子諧, 於景福宮侍立之時, 見臣譏笑曰: ‘此人當退伏于家, 今乃揚揚如是乎?’ 臣族人李季疇立於其側聞之, 爲具言之。" 又啓: "前臣請以臣職授沈溫, 未蒙兪允。 卞季良聞之, 潛謂臣曰: ‘人臣之辭職, 義也。 請授他人, 上心以爲如何?’ 又敎臣更啓之辭曰: ‘云云如此則前日以己職請授他人, 上心雖非之, 今聞此啓, 則必釋然。’" 訔出, 上王謂上曰: "左議政所言, 不知其意味。" 蓋謂子諧所言, 專在訔之一身, 不干於公事, 何必爲今日之獄事而言之耶? 房文仲之得罪也, 群臣請誅之, 上王曰: "言我過失之人, 我其殺之乎?" 於是, 群臣更議共請, 趙末生等曰: "上深執謙讓, 必不殺之。 然臣等以爲, 必當殺之。" 又使郞官議於訔, 訔曰: "旣以求言, 而以言殺之可乎? 我已爲左議政矣, 復有所望乎? 我當直言之。" 議者皆沮。 季良密謂訔曰: "卿言太過, 群臣雖請殺之, 上必不殺之。 卿宜與群臣共請殺之。" 訔以爲然, 乃率群臣, 請殺文仲, 上王果不允。 季良前後敎訔之辭, 皆逆探君上之意, 其朋比罔上之罪, 不容赦矣。 豈儒者之用心哉? 初, 上卽位, 御藏義洞本宮, 訔入上前除授, 是日, 中宮伯叔父及姜碩德皆升職。 訔請竝升柳子諧職, 上止之曰: "一時恩寵過, 姑待後日。" 訔再請曰: "此人之職太卑。" 上不從。 至是, 訔又入除授, 上欲升子諧職, 問於訔, 訔俛首不對, 蓋聞季疇之言, 有不快於子諧也。 上王曰: "右議政其速放出。 李從茂待他證, 姑除刑問, 李灌、沈泟, 宜加壓膝鞫問。" 訊姜尙仁壓膝二次, 對如前言, 語微續引摠制成達生言: "達生爲別巡, 呈手本於兵曹曰: ‘監巡無所, 當於主上殿近處作之。’ 乃曰: ‘何不顧大體, 仍在舊所乎?’" 問達生, 對曰: "吾所謂大體者, 指時座本宮欄墻頹圮、軍幕不連, 非指他事也。" 拷訊不服。 上王曰: "此偶然之言, 何罪之有?" 訊李灌壓膝一次, 言: "吾就沈溫家, 賀拜領議政, 因言: ‘兵事分屬未便, 當盡歸之主上殿何如?’ 溫曰: ‘卿言是矣。 然法已成, 故如此耳。’ 灌聽此言, 且自以爲, 主上非幼弱, 旣以傳位, 何以分兵事乎? 上王則宜分遣甲士侍衛而已, 故見尙仁發此言。" 又言: "吾以牙牌事進上王殿, 謂朴習曰: ‘軍事當出一處。’" 訊沈泟壓膝一次不服, 二次乃言: "見兄溫於其家, 兄言: ‘軍事當出一處。’ 吾答云: ‘兄言是矣。’" 上王謂明德曰: "情狀已著, 不必更問。" 明德請鞫其原情, 上王曰: "首謀者溫也, 雖未出來, 其倘尙仁、李灌等, 當置極刑, 周示五道, 其速斷以啓。"
○司諫院上疏曰:

怨有不報, 而君父之讎, 不可不報。 芳幹父子稱兵向闕, 志圖上王, 兵敗而走。 當時忠臣義士, 皆欲加刃, 以快衆心, 上王殿下天性友愛, 不忍致辟, 俾完其生者, 十九年于玆矣。 殿下嗣位, 誠宜不竢終日, 以報其讎, 而臺諫上疏交請者, 已有日矣。 殿下重違上王之心, 不顧萬世之義, 因仍未決, 一國臣民, 莫不腐心切齒。 伏望明正典刑, 以快臣民之憤。  司憲府又上疏曰:  前日伏聞殿下之敎, 又聞上王之命, 而敢違二聖之旨, 將芳幹、孟宗之罪, 累次上章, 頻瀆天聽, 不勝惶懼。 未審芳幹父子稱兵之擧, 將欲害誰? 設使遂其亂賊之計, 則朝鮮宗社, 安有今日? 伏望如前日所奏, 至誠惻怛, 敷陳大義, 以回天聽, 不令君父之讎共戴一天。  上命芳幹父子奴婢, 除家內役使外, 皆屬都官。

司憲府又上疏曰:

前日伏聞殿下之敎, 又聞上王之命, 而敢違二聖之旨, 將芳幹、孟宗之罪, 累次上章, 頻瀆天聽, 不勝惶懼。 未審芳幹父子稱兵之擧, 將欲害誰? 設使遂其亂賊之計, 則朝鮮宗社, 安有今日? 伏望如前日所奏, 至誠惻怛, 敷陳大義, 以回天聽, 不令君父之讎共戴一天。  上命芳幹父子奴婢, 除家內役使外, 皆屬都官。

上命芳幹父子奴婢, 除家內役使外, 皆屬都官。
○兵曹啓: "兩殿侍衛次第, 內禁、內侍衛, 次忠義衛, 次別侍衛。 又忠義衛受西班職者, 竝直本衛, 受東班職者, 除入番外, 各仕本司。 臺諫、刑曹決事官除入番, 專仕本司。" 上王從之。


○庚午/視事。
○朝壽康宮。
○義禁府訊朴習壓膝一次不服, 二次乃言: "見尙仁、李灌、沈溫, 皆言: ‘兵事不可岐而二之, 當合於一處。’ 聽此數人之言, 故凡軍事不啓於上王殿。" 上王曰: "朴習雖不洩其情於他人, 其尙仁之言, 必傳於族人朋伴。" 於是, 又訊朴習, 習引前代言金孝孫, 孝孫辨析明白, 習服誣。 孝孫, 習之妻兄也。 習之子義甫, 灌之女壻也。 尙仁又言: "吾前日李從茂肯之者, 誣也。 其實則從茂見我曰: ‘軍士虛疎。’ 吾對曰: ‘新造之際, 以至如此耳。’" 獄成, 李明德等具啓, 李從茂、成達生、金孝孫等皆放出。 初, 尙仁言: "嘗見延嗣宗、崔潤德、趙末生、田興、元肅, 問兵事如何, 皆曰: ‘當合於義建府。’" 至是, 末生、興請與尙仁對辨, 上王不許, 封朴習、沈溫、沈泟、尙仁、李灌等家産。
○分司禁爲三番, 每一番置節制使一人。
○命慶尙道觀察使, 訪高麗注書吉再子孫有才行者以聞。 再仕僞朝爲門下注書, 退居善州之(金鰲山)〔金烏山〕 下。 上王嘗徵爲奉常博士, 不起。


○辛未/朝壽康宮。
○上王引見朴訔、李原、趙末生、元肅議事, 仍饋之。 酒酣, 訔、原啓曰: "兩上爲一體, 而憸小姦臣謀二之。 此輩皆特蒙上恩, 其所犯如此, 上心何恃? 臣等所共憤也。" 上王曰: "吾知兩相之心, 可托六尺之孤。" 原啓: "臣前日被囚, 私自以爲: ‘脫若尙仁堅執其言, 以爲政丞實知, 則臣將何以辨明?’ 更思之, 天地茫茫。" 言訖泣下, 上王亦墮淚曰: "右議政情可憐也。 非惟議政, 無乃或亦有被誣者乎? 予亦爲此墮淚也。 元叅議其知之。" 訔、原因醉失儀, 末生止之。 上王曰: "此乃眞情, 何害?" 又曰: "元肅爲應奉司官, 勤於其職, 故予以爲承宣, 以至今日。" 又問: "爾年幾何, 何白毛之多也?" 又稱許遲有器局, 崔府爲純直。
○以判典醫監事李勗爲義禁府鎭撫, 往義州待沈溫還, 執之以來。 仍命: "溫若與使臣偕來, 令溫稱疾故留, 密繫來, 勿令使臣知之, 恐朝廷錯料吾父子之變也。"
○兵曹啓: "本曹所屬諸司官吏及提調別坐等, 本曹磨勘, 奉宣旨差任。" 上王從之。
○義禁府啓: "按律姜尙仁、朴習、沈泟、李灌謀叛大逆, 不分首從, 皆凌(遣)〔遲〕 處死, 父子年十六以上者皆絞, 十五以下及妻妾、祖孫、兄弟、姊妹, 給付功臣家爲奴婢。 李慤、蔡知止知尙仁謀而不首, 杖一百, 流三千里, 成達生制書有違, 杖一百。"
○上王曰: "沈仁鳳乃泟異母兄也。 雖無勢力, 以逆臣之兄, 安然入直, 於義安乎?" 趙末生等曰: "此乃臣等之罪也。" 上王嘗曰: "予不釋兵者, 非顧戀大位也, 欲爲主上緩急間後援耳。 自古離間至親, 正由群小之輩, 安可不大懲, 以戒後世耶?"


○壬申/視事。
○朝壽康宮。
○上王引見朴訔、趙末生、李明德、元肅曰: "尙仁、李灌罪重, 卽今宜死, 沈泟、朴習比之尙仁似輕。 魁首沈溫未還, 姑留對正如何? 否則無乃有愧於人心天意乎?" 訔曰: "欲對正則存尙仁, 刑三人可也, 然沈溫所犯, 事證明白, 何必對正? 留之不可。 且共謀叛者, 不分首從, 何有差等?" 於是, 義禁府啓: "獄多困苦, 請速行刑。" 命尙仁依律, 習、灌、泟皆處斬, 四人父子免絞爲奴, 赦慤、知止、達生義禁府又啓: "罪人父子, 旣免刑戮, 宜籍家産。 慤、知止、達生皆不可赦。" 從之。 乃命慤等竝命免杖配外, 慤、知止皆配前所。 會百官, 轘尙仁, 斬習、灌、泟于西郊。 上欲謁文廟, 已諏吉矣。 以尙仁等就刑停之。 配尙仁弟尙信于寧海, 尙禮于務安, 尙呂于瑞山, 尙望于丹陽, 子長生于盈德; 習子義孫于南海, 義甫于光陽; 灌子紹仁于蔚山, 兄鑰于通川, 竝沒爲官奴。 又配灌叔父元緝于平海, 元綱于長鬐, 姪末漢于巨濟, 伯長于長興; 泟兄僧道生于瓮津, 仁鳳于海珍, 澄于東萊, 姪石雋于樂安; 溫孼子長守于泗川; 成達生于三陟。 習在獄中已死矣, 尙仁升車大呼曰: "我實無罪, 不堪箠楚而死。" 後卞季良啓於上曰: "戊戌之獄, 臣爲義禁府提調, 許遲語諸提調曰: ‘當壓膝朴習。’ 諸提調曰: ‘諾。’ 於是壓之, 卽承服。 上王亦以習罪爲疑, 朴訔復請, 乃誅之。" 又曰: "許遲不久而死, 其報施之不差如此。"
○宣旨: "沈氏旣爲國母, 其家豈可屬賤?" 仁鳳等由是免賤爲良。 又下宣旨曰: "溫妻及四幼女屬賤時, 取旨施行。"


○癸酉/御經筵。
○宣旨: "軍器監、司僕寺、訓鍊觀官吏, 兵曹受點, 送吏曹下除目。"


○甲戌/視事, 御經筵。
○朝壽康宮。
○咸吉道觀察使啓: "指揮伯顔不花等欲上京拜謝。" 上令政府、六曹議, 咸曰: "宜遣人諭曰: ‘所齎勑書, 全指野人頭目, 而不干我國。 今越境相通, 已爲不可, 況於上京乎?’" 上卽遣通事崔雲, 齎酒往慰, 仍諭以此意。
○禮曹啓朔望朝壽康宮儀曰:

前期, 有司設大次於壽康宮門內隨地之宜, 小次於殿內庭近東西向, 設殿下褥位二, 一於上王幄座之東南西向, 一於月臺上當中北向。 設文武百官拜位於殿外庭如常儀, 陳樂于殿內庭道西近南北向。 兵曹設仗衛於殿階上下如常儀。 殿下乘輿將至壽康宮, 通禮門報文武百官詣宮門外。 通禮門先入詣大次前, 分左右立定, 俟殿下詣壽康宮大次, 降輿入次, 奉禮郞分引宗室以下文武百官, 入就拜位北向立定, 判通禮導殿下入小次簾降。 中禁傳嚴, 上王出, 樂作, 卽座, 樂止。 小次簾捲, 判通禮導殿下升自東階, 詣月臺上褥位北向立。 判通禮啓請鞠躬、四拜、興平身, 殿下鞠躬, 樂作, 四拜、興、平身, 樂止。 判通禮導殿下詣上王幄座之東南褥位西向立。 典儀曰: "拜。" 通贊承傳, 贊鞠躬、四拜、興、平身, 在位官鞠躬, 樂作, 四拜、興、平身, 樂止。 判通禮跪啓禮畢, 俯伏、興退。 上王降座, 樂作, 入內, 樂止。 殿下從入見大妃, 如宮中之儀。 奉禮郞分引宗室以下文武百官以次出。
○兵曹啓: "每月初一、十六日軍士朝壽康宮時, 主上殿入番外, 忠義衛及司僕、訓鍊觀官吏, 竝以職次序立行禮。" 上王從之。
○上王召領敦寧柳廷顯、左議政朴訔、右議政李原、兵曹判書趙末生、禮曹判書許稠、知申事河演曰: "其父作罪, 而女爲后妃者, 古亦有之, 況律無緣坐之文。 予已勸恭妃食, 且命勿慮也。 卿等宜知此意。" 僉曰: "上敎允當。"
○王旨: "進上物膳行移時, 各殿次第倒錯施行, 甚爲未便。 今後仁德宮, 次壽康宮, 次大妃殿, 次主上殿, 次恭妃殿, 次誠妃殿, 以爲恒式。"


○乙亥/御經筵, 講《大學衍義》至宇文士及侍太宗, 從旁歎賞之語, 上曰: "自古姦佞之臣, 媚悅其君, 其狀如此, 然未有能保其終者。" 鄭招曰: "臨簡冊, 辨忠邪, 雖以臣之昏蒙, 亦足以知之。 必人君先正其心, 本源澄澈, 然後人之情僞, 昭然不昧矣。 君徒以文字而能察臣之姦佞, 自古未有也。" 上曰: "然。"
○朝壽康宮。
○江原道觀察使李種善啓: "本道今年檢踏損實不中, 民多怨咨。" 上遣監察金宗瑞改驗之。
○議政府、六曹堂上、大司憲許遲、司諫鄭守弘等詣闕賀曰: "若非聖上明斷, 大逆何誅? 臣等喜賀。" 兩上傳旨曰: "天道也, 非人爲也, 毋賀。" 諸臣對曰: "社稷寧長之福。"
○上王召柳廷顯、朴訔、李原、趙末生、許稠、河演傳旨曰: "漢 高祖, 英主也。 傳位於惠帝, 惠帝性仁柔, 見人彘得疾, 終致呂氏之亂。 若非周勃, 漢祚未可知也, 而惠又無嗣, 國步甚危, 人君繼嗣, 不可不廣。 予往年因禮官之請, 納三四嬪媵, 其父如權弘、金九德、盧龜山、金漸等向王室之心, 必異於他臣矣。 一以廣繼嗣, 一以得衆人之助, 且合於古者一娶九女之義。 今主上於正宮有三子, 然加多則尤好也。" 廷顯對曰: "自古帝王以嗣胤蕃茂爲貴, 請納嬪媵二三。" 上王曰: "此事非主上所知, 予當主之。" 仍命禮曹選嘉禮色提調別坐以啓。 訔等侍坐上王前, 訔因語次啓曰: "宮中寂寞。" 其意蓋謂當廢中宮。 上王知其意曰: "我已知卿意。" 義禁府提調等詣壽康宮, 請廢中宮, 上王曰: "平民之女, 亦許嫁, 則不緣坐, 況沈氏旣爲王妃, 何敢廢黜? 諸卿之言, 似爲未便。" 仍謂上曰: "罪人之女, 故外人必疑之, 然此豈刑官所宜請也?" 趙末生、元肅、張允和等對曰: "若以律論之, 則上敎是矣。 然以主上論之, 則溫乃父王之讎也。 豈可以其女, 正位中宮乎? 請割恩以垂後法。" 上王不答。 訔又詣兵曹, 謂堂上官曰: "其父有罪, 其女不當立。" 上王聞之, 乃召見柳廷顯、許稠、許遲、議政府堂上曰: "《經》云: ‘罰不及嗣。’ 況女子乎? 前昔閔氏之事, 亦爲不忠, 在當時無一議廢立者, 今何至此乎? 予前命立嘉禮色者, 欲以備嬪媵耳。" 廷顯不對, 訔曰: "臣等亦謂金枝玉葉如此蕃衍, 廢立之事不可輕議, 欲備嬪媵甚當。" 稠啓曰: "欲備嬪媵, 臣亦以爲當納二氏。" 上王甚喜, 因命禁婚娶。
○禮曹請仁壽府指諭行首牽龍去官, 依大殿指諭行首等例, 從之。
○宣旨: "今後朝廷使臣慰宴外, 本朝宴享, 除大卓, 用一果床。"
○宣旨: "李慤、蔡知止等七人罪輕, 當蒙赦, 而予因多事, 未得省察, 其從自願安置。"
○日本國 西海路 美作太守淨存遣人獻土物, 仍請賜圖書, 命禮曹造圖書賜之, 又賜紬布十匹、緜布百三十三匹。 九州摠管右武衛將軍管下濃州太守板倉平宗壽遣人獻土物, 請苧麻布, 賜紬布七匹、綿布三百六十匹、苧麻布各十匹。 對馬州 左衛門大郞遣人賀卽位, 獻土物, 賜紬布十匹、綿布百匹。 關西路 九州都元帥右武衛源道鎭遣人獻土物, 賜苧麻布十五匹、麻布二十匹、紬布十匹、緜布百五十匹。
○宣旨: "主上卽位之初, 宜與忠義衛同盟。 爾兵曹、承政院其諭禮曹施行。"
○宣旨: "沈溫旣爲大逆, 恐或知而逃匿, 速諭平安道觀察使, 預備收捕。"